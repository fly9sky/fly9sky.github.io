---
layout: post
title: 古文赋诗词选
description: 我们中国文化灿烂拥有唐诗宋词元曲等众多的诗词，但是太过庞大，我这里选取其中好的诗歌进行学习。
date: 2023-02-07 13:58:01
updatedate: 2023-04-28 14:01:01
---

- [古诗](#古诗)
  - [古诗十九首](#古诗十九首)
    - [《行行重行行》一](#行行重行行一)
    - [《青青河畔草》二](#青青河畔草二)
    - [《青青陵上柏》三](#青青陵上柏三)
    - [《今日良宴会》四](#今日良宴会四)
    - [《西北有高楼》五](#西北有高楼五)
    - [《涉江采芙蓉》六](#涉江采芙蓉六)
    - [《明月皎夜光》七](#明月皎夜光七)
    - [《冉冉孤生竹》八](#冉冉孤生竹八)
    - [《庭中有奇树》九](#庭中有奇树九)
    - [《迢迢牵牛星》十](#迢迢牵牛星十)
    - [《回车驾言迈》十一](#回车驾言迈十一)
    - [《东城高且长》十二](#东城高且长十二)
    - [《驱车上东门》十三](#驱车上东门十三)
    - [《去者日以疏》十四](#去者日以疏十四)
    - [《生年不满百》十五](#生年不满百十五)
    - [《凛凛岁云暮》十六](#凛凛岁云暮十六)
    - [《孟冬寒气至》十七](#孟冬寒气至十七)
    - [《客从远方来》十八](#客从远方来十八)
    - [《明月何皎皎》十九](#明月何皎皎十九)
- [赋](#赋)
  - [张衡《二京赋》](#张衡二京赋)
  - [班固《两都赋》](#班固两都赋)
- [散文](#散文)
- [乐府](#乐府)
- [唐诗](#唐诗)
- [宋词](#宋词)
- [宋诗](#宋诗)
  - [李清照](#李清照)
    - [夏日绝句](#夏日绝句)
    - [题八咏楼](#题八咏楼)
- [元诗](#元诗)
  - [天净沙·秋思 马致远](#天净沙秋思-马致远)
  - [绝句 赵孟頫](#绝句-赵孟頫)
  - [探梅访僧 赵孟頫](#探梅访僧-赵孟頫)
  - [岳鄂王墓 赵孟頫](#岳鄂王墓-赵孟頫)
  - [纪旧游 赵孟頫](#纪旧游-赵孟頫)
  - [溪上 赵孟頫](#溪上-赵孟頫)
  - [四时读书乐（春季篇） 翁森](#四时读书乐春季篇-翁森)
  - [踏莎行·雪中看梅花 王旭](#踏莎行雪中看梅花-王旭)
  - [博浪沙 陈孚](#博浪沙-陈孚)
  - [金山寺 陈孚](#金山寺-陈孚)
- [明诗](#明诗)
- [清诗](#清诗)
  - [赵翼《论诗》五首其二](#赵翼论诗五首其二)
  - [袁枚《苔》](#袁枚苔)
  - [郑燮《新竹》](#郑燮新竹)
  - [查慎行《舟夜书所见》](#查慎行舟夜书所见)
  - [袁枚《湖上杂诗》](#袁枚湖上杂诗)
  - [龚自珍《己亥杂诗》其五](#龚自珍己亥杂诗其五)
  - [郑燮《竹石》](#郑燮竹石)
  - [龚自珍《己亥杂诗》第二百二十](#龚自珍己亥杂诗第二百二十)
  - [袁枚《所见》](#袁枚所见)
  - [高鼎《村居》](#高鼎村居)
  - [黄景仁 杂感](#黄景仁-杂感)
  - [谭嗣同 狱中题壁](#谭嗣同-狱中题壁)
  - [石达开 入川题壁](#石达开-入川题壁)
  - [石达开 驻军大定与苗胞欢聚即席赋诗](#石达开-驻军大定与苗胞欢聚即席赋诗)
  - [奕譞对联](#奕譞对联)
- [近现代](#近现代)
- [备注](#备注)
- [未整理](#未整理)
- [备注](#备注-1)

## 古诗

### 古诗十九首

#### 《行行重行行》一

> 行行重行行，与君生别离。 相去万余里，各在天一涯。 道路阻且长，会面安可知。 胡马依北风，越鸟巢南枝。 相去日已远，衣带日已缓。 浮云蔽白日，游子不顾反。 思君令人老，岁月忽已晚。 弃捐勿复道，努力加餐饭。

#### 《青青河畔草》二

> 青青河畔草,郁郁园中柳. 盈盈楼上女,皎皎当窗牖. 娥娥红粉妆,纤纤出素手. 昔为倡家女,今为荡子妇. 荡子行不归,空床难独守.

#### 《青青陵上柏》三

> 青青陵上柏,磊磊涧中石. 人生天地间,忽如远行客. 斗酒相娱乐,聊厚不为薄. 驱车策驽马,游戏宛与洛. 洛中何郁郁,冠带自相索. 长衢罗夹巷,王侯多第宅. 两宫遥相望,双阙百余尺. 极宴娱心意,戚戚何所迫

#### 《今日良宴会》四

> 今日良宴会,欢乐难具陈. 弹筝奋逸响,新声妙入神. 令德唱高言,识曲听其真. 齐心同所愿,含意俱未申. 人生寄一世,奄忽若飙尘. 何不策高足,先据要路津. 无为守穷贱,轗轲长苦辛.

#### 《西北有高楼》五

> 西北有高楼,上与浮云齐. 交疏结绮窗,阿阁三重阶. 上有弦歌声,音响一何悲! 谁能为此曲,无乃杞梁妻. 清商随风发,中曲正徘徊. 一弹再三叹,慷慨有余哀. 不惜歌者苦,但伤知音稀. 愿为双鸿鹄,奋翅起高飞.

#### 《涉江采芙蓉》六

> 涉江采芙蓉,兰泽多芳草. 采之欲遗谁,所思在远道. 还顾望旧乡,长路漫浩浩. 同心而离居,忧伤以终老.

#### 《明月皎夜光》七

> 明月皎夜光,促织鸣东壁. 玉衡指孟冬,众星何历历. 白露沾野草,时节忽复易. 秋蝉鸣树间,玄鸟逝安适. 昔我同门友,高举振六翮. 不念携手好,弃我如遗迹. 南箕北有斗,牵牛不负轭. 良无磐石固,虚名复何益

#### 《冉冉孤生竹》八

> 冉冉孤生竹,结根泰山阿. 与君为新婚,兔丝附女萝. 兔丝生有时,夫妇会有宜. 千里远结婚,悠悠隔山陂. 思君令人老,轩车来何迟! 伤彼蕙兰花,含英扬光辉. 过时而不采,将随秋草萎. 君亮执高节,贱妾亦何为!

#### 《庭中有奇树》九

> 庭中有奇树,绿叶发华滋. 攀条折其荣,将以遗所思. 馨香盈怀袖,路远莫致之. 此物何足贵,但感别经时.

#### 《迢迢牵牛星》十

> 迢迢牵牛星,皎皎河汉女. 纤纤擢素手,札札弄机杼. 终日不成章,泣涕零如雨. 河汉清且浅,相去复几许. 盈盈一水间,脉脉不得语.

#### 《回车驾言迈》十一

> 回车驾言迈,悠悠涉长道. 四顾何茫茫,东风摇百草. 所遇无故物,焉得不速老. 盛衰各有时,立身苦不早. 人生非金石,岂能长寿考 奄忽随物化,荣名以为宝.

#### 《东城高且长》十二

> 东城高且长,逶迤自相属. 回风动地起,秋草萋已绿. 四时更变化,岁暮一何速! 晨风怀苦心,蟋蟀伤局促. 荡涤放情志,何为自结束! 燕赵多佳人,美者颜如玉. 被服罗裳衣,当户理清曲. 音响一何悲!弦急知柱促. 驰情整巾带,沈吟聊踯躅. 思为双飞燕,衔泥巢君屋.

#### 《驱车上东门》十三

> 驱车上东门,遥望郭北墓. 白杨何萧萧,松柏夹广路. 下有陈死人,杳杳即长暮. 潜寐黄泉下,千载永不寤. 浩浩阴阳移,年命如朝露. 人生忽如寄,寿无金石固. 万岁更相送,贤圣莫能度. 服食求神仙,多为药所误. 不如饮美酒,被服纨与素.

#### 《去者日以疏》十四

> 去者日以疏,生者日已亲. 出郭门直视,但见丘与坟. 古墓犁为田,松柏摧为薪. 白杨多悲风,萧萧愁杀人! 思还故里闾,欲归道无因.

#### 《生年不满百》十五

> 生年不满百,常怀千岁忧. 昼短苦夜长,何不秉烛游! 为乐当及时,何能待来兹 愚者爱惜费,但为后世嗤. 仙人王子乔,难可与等期.

#### 《凛凛岁云暮》十六

> 凛凛岁云暮,蝼蛄夕鸣悲. 凉风率已厉,游子寒无衣. 锦衾遗洛浦,同袍与我违. 独宿累长夜,梦想见容辉. 良人惟古欢,枉驾惠前绥. 愿得常巧笑,携手同车归. 既来不须臾,又不处重闱. 亮无晨风翼,焉能凌风飞 眄睐以适意,引领遥相希. 徒倚怀感伤,垂涕沾双扉.

#### 《孟冬寒气至》十七

> 孟冬寒气至,北风何惨栗. 愁多知夜长,仰观众星列. 三五明月满,四五蟾兔缺. 客从远方来,遗我一书札. 上言长相思,下言久离别. 置书怀袖中,三岁字不灭. 一心抱区区,惧君不识察. 【注释】 三五:农历十五日. 四五:农历二十日. 三岁:三年.灭:消失. 区区:指相爱之情.

#### 《客从远方来》十八

> 客从远方来,遗我一端绮. 相去万余里,故人心尚尔. 文彩双鸳鸯,裁为合欢被. 着以长相思,缘以结不解. 以胶投漆中,谁能别离此

#### 《明月何皎皎》十九

> 明月何皎皎,照我罗床纬. 忧愁不能寐,揽衣起徘徊. 客行虽云乐,不如早旋归. 出户独彷徨,愁思当告谁! 引领还入房,泪下沾裳衣.

## 赋

### 张衡《二京赋》

##西京赋
有冯虚公子者，心侈体忲，雅好博古，学乎旧史氏，是以多识前代之载。言于安处先生曰：夫人在阳时则舒，在阴时则惨，此牵乎天者也。处沃土则逸，处瘠土则劳，此系乎地者也。惨则鲜于欢，劳则褊于惠，能违之者寡矣。小必有之，大亦宜然。故帝者因天地以致化，兆人承上教以成俗，化俗之本，有与推移，何以核诸？秦据雍而强，周即豫而弱，高祖都西而泰，光武处东而约，政之兴衰，恒由此作。先生独不见西京之事欤？请为吾子陈之。
汉氏初都，在渭之涘，秦里其朔，实为咸阳。左有崤函重险、桃林之塞，缀以二华，巨灵赑屃，高掌远跖，以流河曲，厥迹犹存。右有陇坻之隘，隔阂华戎，岐梁汧雍，陈宝鸣鸡在焉。于前终南太一，隆崛崔萃，隐辚郁律，连冈乎嶓冢，抱杜含户，欱沣吐镐，爰有蓝田珍玉，是之自出。于后则高陵平原，据渭踞泾，澶漫靡迤，作镇于近。其远则九嵕甘泉，涸阴冱寒，日北至而含冻，此焉清暑。尔乃广衍沃野，厥田上上，实为地之奥区神皋。昔者，大帝说秦穆公而觐之，飨以钧天广乐。帝有醉焉，乃为金策，锡用此土，而翦诸鹑首。是时也，并为强国者有六，然而四海同宅西秦，岂不诡哉！
自我高祖之始入也，五纬相汁以旅于东井。娄敬委辂，斡非其议，天启其心，人惎之谋，及帝图时，意亦有虑乎神祇，宜其可定以为天邑。岂伊不虔思于天衢？岂伊不怀归于枌榆？天命不滔，畴敢以渝！
于是量径轮，考广袤，经城洫，营郭郛，取殊裁于八都，岂启度于往旧。乃览秦制，跨周法，狭百堵之侧陋，增九筵之迫胁。正紫宫于未央，表峣阙于闻阖。疏龙首以抗殿，状巍峨以岌嶪。亘雄虹之长梁，结棼橑以相接。蔕倒茄于藻井，披红葩之狎猎。饰华榱与璧珰，流景曜之韡晔。雕楹玉磶，绣栭云楣。三阶重轩，镂槛文㮰。右平左域，青琐丹墀。刊层平堂，设切厓隒。坻崿鳞眴，栈齴巉嶮。襄岸夷涂，修路陵险。重门袭固，奸宄是防。仰福帝居，阳曜阴藏。洪钟万钧，猛虡趪趪。负笋业而余怒，乃奋翅而腾骤。
朝堂承东，温调延北，西有玉台，联以昆德。嵯峨崨嶪，罔识所则。若夫长年神仙，宣室玉堂，麒麟朱鸟，龙兴含章，譬众星之环极，叛赫戏以辉煌。正殿路寝，用朝群辟。大夏耽耽，九户开辟。嘉木树庭，芳草如积。高门有闶，列坐金狄，内有常侍谒者，奉命当御。兰台金马，递宿迭居。次有天禄石渠校文之处，重以虎威章沟严更之署。徼道外周，千庐内附，卫尉八屯，警夜巡昼。植铩悬犬，用戒不虞。
后宫则昭阳飞翔，增成合欢，兰林披香，凤凰鸳鸾。群窈窕之华丽，嗟内顾之所观。故其馆室次舍，采饰纤缛。裛以藻绣，文以朱绿，翡翠火齐，络以美玉。流悬黎之夜光，缀随珠以为烛。金戺玉阶，彤庭辉辉。珊瑚林碧，瓀珉磷彬。珍物罗生，焕若昆仑。虽厥裁之不广，侈靡逾乎至尊。于是钩陈之外，阁道穹隆，属长乐与明光，径北通乎桂宫。命般尔之巧匠，尽变态乎其中。后宫不移，乐不徙悬，门卫供帐，官以物辨。恣意所幸，下辇成燕。穷年忘归，犹弗能遍。瑰异日新，殚所未见。
惟帝王之神丽，惧尊卑之不殊。虽斯宇之既坦，心犹凭而未摅> ，思比象于紫微，恨阿房之不可庐。覛往昔之遗馆。获林光于秦余。处甘泉之爽垲，乃隆崇而弘敷。既新作于迎风，增露寒与储胥。托乔基于山冈，直滞霓以高居。通天訬以竦峙，径百常而茎擢。上辩华以交纷，下刻哨其若削，翔鹤仰而不逮，况青鸟与簧雀。伏棂槛而俯听，闻雷霆之相激。
柏梁既灾，越巫陈方。建章是经，用厌火祥。营宇之制，事兼未央。圜阙竦以造天，若双碣之相望。凤骞翥于甍标，咸溯风甫欲翔。阊阖之内，别风嶕峣。何工巧之瑰玮，交绮豁以疏寮。干云雾而上达，状亭亭以苕苕。神明崛其特起，井干叠而百增。跱游极于浮柱，结重栾以相承。累层构而遂隮，望北辰而高兴。消氛埃于中宸，集重阳之清澄。瞰宛虹之长鬐，察云师之所凭。上飞闼而仰眺，正睹瑶光与玉绳。将乍往而未半，休悼栗而怂兢，非都卢之轻趫，孰能超而究升？
驭娑骀荡？焘弄桔桀。枍诣承光，睽瓜庨豁。增桴重棼，锷锷列列。反宇业业，飞檐䡾䡾。流景内照，引曜日月。天梁之宫，实开高闱。旗不脱扃，结驷方蕲。轹辐轻骛，容于一扉。长廊广庑.途阁云蔓。闬庭诡异，门千户万。重闺幽闼，转相逾延。望䆗窱以径延，眇不知其所返。既乃珍台蹇产以极壮，橙道逦倚以正东。似阆风之遐扳，横西洫而绝金墉。城尉不弛拆，而内外潜通。
前开唐中，弥望广橡。顾临太液，沧池漭沆。渐台立子中央；赫昈昈以弘敞。清渊洋洋，神山峨峨。列瀛洲与方丈，夹蓬莱而骈罗。上林岑以垒嶵，下崭严以岩龉。长风激于别岛，起洪涛而扬波。浸石菌于重涯，濯灵芝以朱柯。海若游于玄渚，鲸宜失流而蹉跎。于是采少君之端信，庶栾大之贞固。立修茎之仙掌，承云表之清露。屑琼蕊以朝飧，必性命之可度。美往普之松乔，要羡门乎天路。想升龙于鼎湖，岂时俗之足慕。若历世而长存，何遽营乎陵墓！徒观其城郭之制，则旁开三门，参涂夷庭，方轨十二，街衢相经。廛里端直，甍宇齐平。北阙甲第，当道直启。程巧致功，期不纮陊。木衣绨锦，士被朱紫。武库禁兵，设在兰锜。匪石匪董，畴能宅此?尔乃廓开九市，通阛带阓。旗亭五重，俯察百隧。周制大胥，今也惟尉。瓌货方至，鸟集鳞萃。鬻者兼赢，求者不匮。尔乃商贾百族，裨贩夫妇，鬻良杂普，蚩眩边鄙。何必昏于作劳，邪赢优而足恃。彼肆人之男女，丽美奢乎许史。若夫翁伯浊质，张里之家，击钟鼎食，连骑相过。东京公侯，壮何能加?都邑游侠，张赵之伦，齐志无忌，拟迹田文。轻死重气，结党连群？实蕃有徒，其从如云。茂陵之原，阳陵之朱。趫悍虓豁，如虎如貙。睚眦虿芥，尸僵路隅。丞相欲以赎子罪，阳石污而公孙诛。若其五县游丽辩论之士，街谈巷议，弹射臧否，剖析毫厘，擘肌分理。所好生毛羽，所恶成创痏。郊甸之内，乡邑殷赈。五都货殖，既迁既引。商旅联槅，隐隐展展。冠带交错，方辕接轸。封几千里，统以京尹。郡国宫馆，百四十五。右机盩屋，并卷酆鄠。左暨河华，遂至虢土。上林禁苑，跨谷弥阜。东至鼎湖，邪界细柳。掩长杨而联五柞，绕黄山而款牛首。缭垣绵联，四百余里。植物斯生，动物斯止。众鸟翩翻，群兽飚呆。散似惊波，聚以京峙，伯益不能名，隶首不能纪。林麓之饶，于何不有?木则枞括根楠，梓械楩枫。嘉卉灌丛，蔚若邓林。郁蓊薆薱，橚爽櫹椮。吐葩飓荣，布叶垂阴。草则箴莎营蒯，薇蕨荔苀，王蒭莔台，戎葵怀羊。苯莼蓬茸，弥皋被冈。筱荡敷衍，编町成篁。山谷原湿，泱漭无疆。乃有昆明灵沼，黑水玄址。周以金堤，树以柳杞。豫章珍馆，揭焉中峙。牵牛立其左，织女处其右，日月于是乎出入？象扶桑与檬汜。其中则有鼋鼍巨鳖，鳣鲤鱮鲖，鲔鲵鲿鲨，修额短项，大日折鼻，诡类殊种。鸟则鹔鹴鸹鸨，鴐鹅鸿鹤。上春候来？季秋就温。南翔衡阳，北栖雁门。奋隼归凫，沸卉軿訇。众形殊声，不可胜论。于是孟冬作阴，寒风肃杀。雨雪飘飘，冰霜惨烈。百卉具零，刚虫搏击。尔乃振天维，衍地络，荡川滨，簸林薄。鸟毕骇，兽咸作，草伏木栖，寓居穴托。起彼集此，霍绎纷泊，在彼灵囿之中，前后无有垠锷，虞人掌焉，为之营域。焚莱平场，柞木剪棘。结置百里，迒杜蹊塞。麀鹿虞虞，骈田逼仄。天子乃驾雕轸，六骏驳。戴翠帽，倚金较。璇弁玉缨?遗光倏爚。建玄弋，树招摇。栖鸣鸢，曳云梢。弧旌枉矢，虹旃蜕旄。华盖承辰，天毕前驱。千乘雷动，万骑龙趋。属车之篷，载猃猲獢。匪唯玩好，乃有秘书。小说九百，本自虞初。从容之求，实侯实储。于是蚩尤秉钺，奋鬣被般。禁御不若，以知神奸，魑魅魍魉，莫能逢旃。陈虎旅于飞廉，正垒壁乎上兰。结部曲，整行伍。燎京薪，骇雷鼓。纵猎徒，赴长莽。迾卒清候，武士赫怒。缇衣韎韐，睢盱拔扈。光炎烛天庭，嚣声震海浦。河渭为之波荡，吴狱为之陁堵。百禽棱遽，骙瞿奔触。丧精亡魂，失归忘趋。投轮关辐，不邀自遇。飞罕潚箾，流镝如皋，《北风》之同车。盘于游畋，其乐只且。于是鸟兽殚，目观穷。迁延邪睨，集乎长杨之宫。息行夫，展车马。收禽举胔，数课众寡。置互摆牲，颁赐获卤。割鲜野飨;镐勤赏功。五军六师，千列盲重。酒车酌醴，方驾授饔。升觞举燧，既釂鸣钟。膳夫驰骑，察贰廉空。炙炮伙，清酤ᖙ。皇恩溥怖，洪德施。'徒御悦，士忘罢。巾车命驾?回旆右移。相羊乎五柞之馆，旋憩乎昆明之池。登豫章，简矰红。蒲且发，弋高鸿。挂白鹊，联飞龙。磻不待絓，往必加双。于是命舟牧，为水嬉。浮鷁首，翳云芝。垂翟葆，建羽旗。齐枻女，纵悼歌。发引和，校鸣葭。奏《淮南》，度《阳阿》。感河冯，怀湘娥。惊蛔蛹，惮蚊蛇。然后钓鲂鳢，缅鰋鲉。摭紫贝，搏耆龟。捞水豹旱潜牛。泽虞是滥，何有春秋？擿漻澥，搜川渎。布九罭，设罣蔍。摧昆鲕，殄水族。蓬藕拔，蜃蛤剥。逞欲畋斁，效获麑麃。谬蓼浡浪,乾池涤薮。上无逸飞，下无遗走。攫胎拾卵，纸缘尽取。取乐今日，遑恤我后！
既定且宁，焉知倾陁？大驾幸乎平乐，张甲乙而袭翠被。攒珍宝之玩好，纷瑰丽以侈靡。临迥望之广场，程角抵之妙戏。乌获扛鼎，都卢寻撞。冲狭燕濯，胸突铦锋。跳丸剑之挥霍，走索上而相逢。华岳峨峨，冈峦参差。神木灵草，朱实离离.总会仙倡，戏豹舞罴。白虎鼓瑟，苍龙吹篪。女娥坐而长歌，声清畅而蜲蛇.洪涯立而指麾,被毛羽之襳襹。度曲未终，云起雪飞。初若飘飘，后遂霏霏。复陆重阁，转石成雷。礔砺激而增响，磅盖象乎天威。巨兽百寻，是为曼延。神山崔巍，欻从背见。熊虎升而挐攫，猿狖超而高援。怪兽陆梁，大雀踆踆。白象行孕，垂鼻磷囷。海鳞变而成龙，状婉婉以昷昷。舍利飏飏，化为仙车，骊驾四鹿,芝盖九葩。蟾蜍与龟，水人弄蛇。奇幻倏忽，易貌分形。吞刀吐火，云雾杏冥。画地成川，流渭通泾。东海黄公，赤刀粤祝。冀厌白虎，卒不能救。挟邪作蛊，于是不售。尔乃建戏车，树修旃。伥僮程材,上下翩翻。突倒投而跟絓，譬陨绝而复联。百马同辔，骋足并驰。撞末之技，态不可弥。弯弓射乎西羌，又顾发乎鲜卑。
于是众变尽，心酲醉。般乐极，怅怀萃。阴戒期门，微行要屈。降尊就卑，怀玺藏绂。便旋闾阎，周观郊遂。若神龙之变化，章后皇之为贵。然后历掖庭，适欢馆。捐衰色，从嬿婉。促中堂之狭坐，羽觞行而无算。秘舞更奏，妙材骋技。妖蛊艳夫夏姬，美声畅于虞氏。始徐进而嬴形，似不任乎罗绮。嚼清商而却转、增婵娟以此豸。纷纵体而迅赴，若惊鹤之群罢。振朱屣于盘樽，奋长袖之飒俪。要绍修态，丽服飏菁。眠藐流眄，一顾倾城。展季桑门，谁能不营？列爵十四，竟媚取荣。盛衰无常，唯爱所丁。卫后兴于鬓发，飞燕宠于体轻。尔乃逞志究欲，穷身极娱。鉴戒《唐诗》，他人是偷。自君作故，何礼之拘？增昭仪于婕妤，贤既公而又侯。许赵氏以无上，思致董于有虞。王闳争坐于侧，汉载安而不渝。
高祖创业，继体承基。暂劳永逸，无为而治。耽乐是从，何虑何思？多历年所，二百余期。徒以地沃野丰，百物殷阜;岩险周固，衿带易守。得之者强，据之者久。流长则难竭，柢深则难朽。故奢泰肆情，馨烈弥茂。鄙生生乎三百之外，传闻于未闻之者,曾仿佛其若梦，未一隅之能睹。此何与于殷人之屡迁，前八而后五，居相圮耿，不常厥土。盘庚作诰，帅人以苦。方今圣上，同天号于帝皇，掩四海而为家。富有之业，莫我大也。徒恨不能以靡丽为国华，独俭啬以龌龊。忘《蟋蟀》之谓何？岂欲之而不能，将能之而不欲欤?蒙窃惑焉，愿闻所以辩之之说也。
##东京赋
安处先生于是似不能言，怃然有间，乃莞尔而笑曰：“若客所谓，末学肤受，贵耳而贱目者也！苟有胸而无心，不能节之以礼，宜其陋今而荣古矣！由余以西戎孤臣，而悝缪公于宫室，如之何其以温故知新，研核是非，近于此惑？”
“周姬之末，不能厥政，政用多僻。始于宫邻，卒于金虎。嬴氏搏翼，择肉西邑。是时也，七雄并争，竞相高以奢丽。楚筑章华于前，赵建丛台于后。秦政利觜长距，终得擅场，思专其侈，以莫己若。乃构阿房，起甘泉，结云阁，冠南山。征税尽，人力殚。然后收以太半之赋，威以参夷之刑。其遇民也，若剃氏之芟草，既蕴崇之，又行火焉！惵惵黔首，岂徒局高天，蹐厚地而已哉？乃救死于其颈！敺以就役，唯力是视，百姓弗能忍，是用息肩于大汉而欣戴高祖。”
“高祖膺箓受图，顺天行诛，杖朱旗而建大号。所推必亡，所存必固。扫项军于垓下，绁子婴于轵涂。因秦宫室，据其府库。作洛之制，我则未暇。是以西匠营宫，目翫阿房。规摹逾溢，不度不臧。损之又损之，然尚过于周堂。观者狭而谓之陋，帝已讥其泰而弗康。”
“且高既受命建家，造我区夏矣。文又躬自菲薄，治致升平之德。武有大启土宇，纪禅肃然之功。宣重威以抚和，戎狄呼韩来享。咸用纪宗存主，飨祀不辍，铭勋彝器，历世弥光。今舍纯懿而论爽德，以春秋所讳而为美谈，宜无嫌于往初，故蔽善而扬恶，祗吾子之不知言也。必以肆奢为贤，则是黄帝合宫，有虞总期，固不如夏癸之瑶台，殷辛之琼室也。汤武谁革而用师哉？盍亦览东京之事以自寤乎？”
“且天子有道，守在海外。守位以仁，不恃隘害。苟民志之不谅，何云岩险与襟带？秦负阻于二关，卒开项而受沛。彼偏据而规小，岂如宅中而图大。”
“昔先王之经邑也，掩观九隩，靡地不营。土圭测景，不缩不盈。总风雨之所交，然后以建王城。审曲面势，溯洛背河，左伊右瀍。西阻九阿，东门于旋。盟津达其后，太谷通其前。回行道乎伊阙，邪径捷乎轘辕。大室作镇，揭以熊耳。底柱辍流，镡以大岯。温液汤泉，黑丹石缁。王鲔岫居，能鳖三趾。宓妃攸馆，神用挺纪。龙图授羲，龟书畀姒。召伯相宅，卜惟洛食。周公初基，其绳则直。苌弘魏舒，是廓是极。经途九轨，城隅九雉。度堂以筵，度室以几。京邑翼翼，四方所视。汉初弗之宅，故宗绪中圮。”
“巨猾间衅，窃弄神器。历载三六，偷安天位。于时蒸民，罔敢或贰。其取威也重矣！我世祖忿之，乃龙飞白水，凤翔参墟。授钺四七，共工是除。欃枪旬始，群凶靡馀。区宇乂宁，思和求中。睿哲玄览，都兹洛宫。曰止曰时，昭明有融。既光厥武，仁洽道丰。登岱勒封，与黄比崇。”
“逮至显宗，六合殷昌。乃新崇德，遂作德阳。启南端之特闱，立应门之将将。昭仁惠于崇贤，抗义声于金商。飞云龙于春路，屯神虎于秋方。建象魏之两观，旌六典之旧章。其内则含德章台，天禄宣明。温饬迎春，寿安永宁。飞阁神行，莫我能形。濯龙芳林，九谷八溪。芙蓉覆水，秋兰被涯渚戏跃鱼，渊游龟蠵永安离宫，修竹冬青。阴池幽流，玄泉洌清。鹎鶋秋栖，鹘鸼春鸣。鴡鸠丽黄，关关嘤嘤。于南则前殿灵台，龢驩安福。謻门曲榭，邪阻城洫。奇树珍果，钩盾所职。西登少华，亭候修敕。九龙之内，寔曰嘉德。西南其户，匪凋匪刻。我后好约，乃宴斯息。于东则洪池清蘌，渌水澹澹。内阜川禽，外丰葭菼。献鳖蜃与龟鱼，供蜗蠯与菱芡。其西则有平乐都场，示远之观。龙雀蟠蜿，天马半汉。瑰异谲诡，灿烂炳焕。奢未及侈，俭而不陋。规遵王度，动中得趣。”
“于是观礼，礼举仪具。经始勿亟，成之不日。犹谓为之者劳，居之者逸。慕唐虞之茅茨，思夏后之卑室。乃营三宫，布教颁常。复庙重屋，八达九房。规天矩地，授时顺乡。造舟清池，惟水泱泱左制辟雍，右立灵台。因进距衰，表贤简能。冯相观祲，祈禠禳灾。”
“于是孟春元日，群后旁戾。百僚师师，于斯胥洎。藩国奉聘，要荒来质。具惟帝臣，献琛执贽。当觐乎殿下者，盖数万以二。尔乃九宾重，胪人列。崇牙张，镛鼓设。郎将司阶，虎戟交铩龙辂充庭，云旗拂霓。夏正三朝，庭燎晰晰。撞洪锺，伐灵鼓，旁震八鄙，軯磕隐訇若疾霆转雷而激迅风也。”
“是时称警跸已下凋辇于东厢。冠通天，佩玉玺，纡皇组，要干将。负斧扆，次席纷纯，左右玉几而南面以听矣。然后百辟乃入，司仪辨等，尊卑以班，璧羔皮帛之贽既奠，天子乃以三揖之礼礼之。穆穆焉，皇皇焉，济济焉，将将焉，信天下之壮观也。乃羡公侯卿士，登自东除，访万机，询朝政，勤恤民隐，而除其眚。人或不得其所，若己纳之于隍。荷天下之重任，匪怠皇以宁静。发京仓，散禁财。赉皇寮，逮舆台。命膳夫以大飨，饔饩浃乎家陪。春醴惟醇，燔炙芬芬。君臣欢康，具醉熏熏。千品万官，已事而踆勤屡省，懋乾乾。清风协于玄德，淳化通于自然。宪先灵而齐轨，必三思以顾愆。招有道于侧陋，开敢谏之直言。聘丘园之耿絜，旅束帛之戋戋。上下通情，式宴且盘。”
“及将祀天郊，报地功，祈福乎上玄，思所以为虔。肃肃之仪尽，穆穆之礼殚。然后以献精诚，奉禋祀，曰：‘允矣，天子者也。’乃整法服，正冕带。珩紞纮綖，玉笄綦会。火龙黼黻，藻繂鞶厉。结飞云之袷辂，树翠羽之高盖。建辰旒之太常，纷焱悠以容裔。六玄虬之弈弈，齐腾骧而沛艾。龙輈华轙，金鋄镂钖。方釳左纛，钩膺玉镶銮声哕哕，和铃鉠鉠重轮贰辖，疏毂飞軨羽盖威蕤，葩瑵曲茎。顺时服而设副，咸龙旗而繁缨。立戈迤戛，农舆辂木。属车九九，乘轩并毂。旷弩重旃，朱旄青屋。奉引既毕，先辂乃发。鸾旗皮轩，通帛綪旆。云罕九斿，闟戟轇輵髶髦被绣，虎夫戴鹖。驸承华之蒲梢，飞流苏之骚杀。总轻武于后陈，奏严鼓之嘈囐,戎士介而扬挥，戴金钲而建黄钺。清道桉列，天行星陈。肃肃习习，隐隐辚辚。殿未出乎城阙，旆已反乎郊畛盛夏后之致美，爰敬恭于明神。”
“尔乃孤竹之管，云和之瑟雷鼓鼝鼝，六变既毕，冠华秉翟，列舞八佾。元祀惟称，群望咸秩。扬槱燎之炎炀，致高烟乎太一。神歆馨而顾德，祚灵主以元吉。然后宗上帝于明堂，推光武以作配。辩方位而正则，五精帅而来摧。尊赤氏之朱光，四灵懋而允怀。于是春秋改节，四时迭代。蒸蒸之心，感物曾思。躬追养于庙祧，奉蒸尝与蒙祠。物牲辩省，设其□衡。毛□豚白，亦有和羹。涤濯静嘉，礼仪孔明。万舞奕奕，钟鼓皇皇。灵祖皇考，来顾来飨。神具醉止，降福穰穰。及至农祥晨正，土膏脉起，乘銮辂而驾苍龙，介驭间以剡耜。躬三推于天田，修帝籍之千亩。供□郊之粢盛，必致思乎勤己。兆民劝于疆场，感懋力以耘耔。春日载阳，合射辟雍。设业射虡，宫悬金镛。鼖鼓路鼗，树羽幢幢。于是备物，物有其容。伯夷起而相仪，后夔坐而为工。张大侯，制五正，设三乏，厞司旌。并夹既设，储乎广庭。于是皇舆夙驾，䡨于东阶以须。消启明，埽朝霞，登天光于扶桑。天子乃抚玉辂，时乘六龙。发鲸鱼，铿华钟。大丙弭节，风后陪乘。摄提运衡，徐至于射宫。礼事展，乐物具。《王夏》阕，《驺虞》奏决拾既次，雕弓斯彀。达余萌于暮春，昭诚心以远喻。进明德而崇业，涤饕餮之贪欲。仁风衍而外流，谊方激而遐骛。日月会于龙> 狵，恤民事之劳疚。因休力以息勤，政欢忻于春酒。执銮刀以袒割，奉觞豆于国叟。降至尊以训恭，送迎拜乎三寿。敬慎威仪，示民不偷我有嘉宾，其乐愉愉。声教布□，盈溢天区。文德既昭，武节是宣。三农之隙，曜威中原。岁惟仲冬，大阅西园。虞人掌焉，先期戒事。悉率百禽鸠诸灵囿。兽之所同，是谓告备。乃御小戎，抚轻轩，中畋四牡，既佶且闲。戈矛若林，牙旗缤纷。迄上林，结徒营。次和树表，司铎受钲。坐作进退，节以军声。三令五申，示戮斩牲陈师鞠旅，教达禁成。火列具举，武士星敷。鹅鹳鱼丽，箕张翼舒。轨尘掩迒，匪疾匪徐。驭不诡遇，射不剪毛。升献六禽，时膳四膏。马足未极，舆徒不劳。成礼三殴，解罘放鳞。不穷乐以训俭，不殚物以昭仁。慕天乙之弛罟，因教祝以怀民。仪姬伯之渭阳，失熊罴而获人。泽浸昆虫，威振八宇。好乐无荒，允文允武。薄狩于敖，既琐琐焉，岐阳之菟，又何足数。尔乃卒岁大傩，殴除群厉。方相秉钺，巫觋操□。侲子万童，丹首玄制。桃弧棘矢，所发无臬。飞砾雨散，刚瘅必弊。煌火驰而星流，逐赤疫于四裔。然后凌天池，绝飞梁，捎魑魅，斫□狂，斩委蛇，脑方良。囚耕父于清泠，溺女魃于神潢。残夔魖与罔像，殪野仲而歼游光。八灵为之震慑，况鬾蜮与毕方。度朔作梗，守以郁垒，神荼副焉，对操索苇。目察区陬，司执遗鬼。京室密清，罔有不韪。于是阴阳交和，庶物时育。卜征考祥，终然允淑。乘舆巡乎岱岳，劝稼穑于原陆。同衡律而壹轨量，齐急舒于寒燠。省幽明以黜陟，及反旆而回复。望先帝之旧墟，慨长思而怀古。俟阊风而西遐，致恭祀乎高祖。既春游以发生，启诸蛰于潜户。度秋豫以收成，观丰年之多余。嘉田畯之匪懈，行致赉于九扈。左瞰□谷，右睨玄圃。眇天末以远期，规万世而大摹且归来以释劳，膺多福以安□。总集瑞命备致嘉祥。圉林氏之驺虞，扰泽马与腾黄。鸣女床之鸾鸟，舞丹穴之凤皇。植华平于春辅，丰朱草于中唐。惠风广被，泽洎幽荒。北燮丁令，南谐越裳，西包大秦，东过乐浪。重舌之人九译，佥稽首而来王。是以论其迁邑易京，则同规乎殷盘。改奢即俭，则合美乎斯干。登封降禅，则齐德乎黄轩。为无为，事无事，永有民以孔安。遵节俭，尚素朴，思仲尼之克己，履老氏之常足。将使心不乱其所在，目不见其可欲。贱犀象，简珠玉，藏金于山，抵璧于谷。翡翠不裂，玳瑁不蔟。所贵惟贤，所宝惟谷。民去末而反本，感怀忠而抱悫。于斯之时，海内同悦，曰：‘吁！汉帝之德，侯其?而。’盖□荚为难莳也，故旷世而不觌。惟我后能殖之，以至和平，方将数诸朝阶。然则道胡不怀，化胡不柔！声与风翔，泽从云游。万物我赖，亦又何求？德宇天覆，辉烈光烛。狭三王之趢趗，轶五帝之长驱。踵二皇之遐武，谁谓驾迟而不能属？东京之懿未馨，值余有犬马之疾，不能穷其精详，故粗为宾言其梗概如此。若乃流遁忘反，放心不觉，乐而无节，后离其戚，一言几于丧国，我未之学也。且夫挈瓶之智，守不假器。况纂帝业而轻天位？瞻仰二祖，厥庸孔肆。常翘翘以危惧，若乘奔而无辔。白龙鱼服，见困豫且。虽万乘之无惧，犹怵惕于一夫。终日不离其辎重，独微行其焉如？夫君人者，纩塞耳，车中不内顾。佩以制容，銮以节涂，行不变玉，驾不乱步。却走马以粪车，何惜□与飞兔？方其用财取物，常畏生类之殄也。赋政任役，常畏人力之尽也。取之以道，用之以时。山无槎□，畋不䴠胎，草木蕃庑，鸟兽阜滋。民忘其劳，乐输其财。百姓同于饶衍，上下共其雍熙。烘恩素蓄，民心固结。执谊顾主，夫怀贞节。忿奸慝之干命，怨皇统之见替，玄谋设而阴行，合二九而成谲。登圣皇于天阶，章汉祚之有秩。若此，故王业可乐焉。今公子苟好剿民以俞乐，忘民怨之为仇也，好殚物以穷宠，忽下叛而生忧也。夫水所以载舟，亦所以覆舟。坚冰作于履霜，寻木起于蘖栽。昧旦丕显，后世犹怠。况初制于甚泰，服者焉能改裁？故相如壮上林之观，扬雄骋羽猎之辞，虽系以隤墙填堑，乱以收□解罘，卒无地风规，祗以昭其愆尤。臣济□以陵君，忘经国之长基。故函谷击柝于东西，朝颠覆而莫持。凡人心是所学，体安所习。鲍肆不知其臭，玩其所以先入。《咸池》不齐度于《（圭龟）咬》，而众听或疑。能不惑者，其唯子野乎！”
客既醉于大道，饱于文义，劝德畏戒，喜惧交争。罔然若酲，朝罢夕倦，夺气褫魄之为者，忘其所以为谈，失其所以为夸。良久乃言曰：“鄙哉予乎！习非而遂迷也，幸见指南于吾子。若仆所闻，华而不实。先生之言，信而有征。鄙夫寡识，而今而后，乃知大汉之德馨，咸在于此。昔常恨《三坟》《五典》既泯，仰不睹炎帝帝魁之美，得闻先生之余论，则大庭氏何以尚兹！走虽不敏，庶斯达矣！”

### 班固《两都赋》

或曰：“赋者，古诗之流也。”昔成、康没而颂声寝，王泽竭而诗不作。大汉初定，日不暇给。至于武、宣之世，乃崇礼官，考文章。内设金马、石渠之署，外兴乐府、协律之事，以兴废继绝，润色鸿业。是以众庶悦豫，福应尤盛，白麟、赤雁、芝房、宝鼎之歌，荐于郊庙。神雀、五凤、甘露、黄龙之瑞，以为年纪。故言语侍从之臣，若司马相如、虞丘寿王、东方朔、枚皋、王褒、刘向之属，朝夕论思，日月献纳。而公卿大臣御史大夫倪宽、太常孔臧、大中大夫董仲舒、宗正刘德、太子太傅萧望之等，时时间作。或以抒下情而通讽谕，或以宣上德而尽忠孝，雍容揄扬，著于后嗣，抑亦《雅》《颂》之亚也，故孝成之世，论而录之。盖奏御者千有余篇，而后大汉之文章，炳焉与三代同风。且夫道有夷隆，学有粗密，因时而建德者，不以远近易则，故皋陶歌虞，奚斯颂鲁，同见采于孔氏，列于《诗》《书》，其义一也。稽之上古则如彼，考之汉室又如此。斯事虽细，然先臣之旧式，国家之遗美，不可阙也。臣窃见海内清平，朝廷无事，京师修宫室，浚城隍，起苑囿，以备制度。西土耆老，咸怀怨思，冀上之眷顾，而盛称长安旧制，有陋雒邑之议。故臣作《两都赋》，以极众人之所眩曜，折以今之法度，其词曰：
##西都赋
有西都宾问于东都主人曰：“盖闻皇汉之初经营也，尝有意乎都河、洛矣。辍而弗康，实用西迁，作我上都。主人闻其故而睹其制乎?”主人曰：“未也。愿宾摅怀旧之蓄念，发思古之幽情，博我以皇道，弘我以汉京。”宾曰：“唯唯。”
“汉之西都，在于雍州，实曰长安。左据函谷、二崤之阻，表以太华、终南之山。右界褒斜、陇首之险，带以洪河、泾、渭之川。众流之隈，汧涌其西。华实之毛，则九州之上腴焉。防御之阻，则天下之隩区焉。是故横被六合，三成帝畿，周以龙兴，秦以虎视。及至大汉受命而都之也，仰寤东井之精，俯协《河图》之灵。奉春建策，留侯演成。天人合应，以发皇明，乃眷西顾，实惟作京。于是睎秦岭，睋北阜，挟酆灞，据龙首。图皇基于亿载，度宏规而大起。肇自高而终平，世增饰以崇丽。历十二之延祚，故穷奢而极侈。建金城其万雉，呀周池而成渊。披三条之广路，立十二之通门。内则街衢洞达，闾阎且千，九市开场，货别隧分。入不得顾，车不得旋，阗城溢郭，旁流百廛。红尘四合，烟云相连。于是既庶且富，娱乐无疆。都人士女，殊异乎五方。游士拟于公侯，列肆侈于姬姜。乡曲豪举，游侠之雄，节慕原、尝，名亚春、陵。连交合众，骋骛乎其中。
“若乃观其四郊，浮游近县，则南望杜、霸，北眺五陵。名都对郭，邑居相承。英俊之域，绂冕所兴。冠盖如云，七相五公。与乎州郡之豪杰，五都之货殖，三选七迁，充奉陵邑。盖以强干弱枝，隆上都而观万国也。封畿之内，厥土千里，逴跞诸夏，兼其所有。其阳则崇山隐天，幽林穹谷，陆海珍藏，蓝田美玉。商、洛缘其隈，鄠、杜滨其足，源泉灌注，陂池交属。竹林果园，芳草甘木，郊野之富，号为近蜀。其阴则冠以九嵕，陪以甘泉，乃有灵宫起乎其中。秦汉之所以极观，渊云之所颂叹，于是乎存焉。下有郑、白之沃，衣食之源。提封五万，疆埸绮分，沟塍刻缕，原隰龙鳞，决渠降雨，荷插成云。五谷垂颖，桑麻铺棻。东郊则有通沟大漕，溃渭洞河，泛舟山东，控引淮湖，与海通波。西郊则有上囿禁苑，林麓薮泽，陂池连乎蜀汉，缭以周墙，四百余里。离宫别馆，三十六所。神池灵沼，往往而在。其中乃有九真之麟，大宛之马，黄支之犀，条支之鸟。逾昆仑，越巨海，殊方异类，至于三万里。
“其宫室也，体象乎天地，经纬乎阴阳。据坤灵之正位，放太紫之圆方。树中之华阙，丰冠山之朱堂。因瑰材而究奇，抗应龙之虹梁。列棼橑以布翼，荷栋桴而高骧。雕玉瑱以居楹，裁金壁以饰珰。发五色之渥彩，光焰朗以景彰。于是左墄右平，重轩三阶。闺房周通，门闼洞开。列钟虡于中庭，立金人于端闱。仍增崖而衡阈，临峻路而启扉。徇以离殿别寝，承以崇台闲馆，焕若列宿，紫宫是环。清凉、宣温、神仙、长年、金华、玉堂、白虎、麒麟，区宇若兹，不可殚论。增盘崔嵬，登降炤烂，殊形诡制，每各异观。乘茵步辇，惟所息宴。后宫则有掖庭、椒房，后妃之室。合欢、增城、安处、常宁、茝若、椒风、披香、发越、兰林、蕙草、鸳鸾、飞翔之列，昭阳特盛，隆乎孝成。屋不呈材，墙不露形。裛以藻绣，络以纶连。随侯明月，错落其间。金釭衔璧，是为列钱。翡翠火齐，流耀含英。悬黎垂棘，夜光在焉。于是玄墀筘砌，玉阶彤庭，碝磩彩致，琳珉青荧，珊瑚碧树，周阿而生。红罗飒纚，绮组缤纷。精曜华烛，俯仰如神。后宫之号，十有四位。窈窕繁华，更盛迭贵。处乎斯列者，盖以百数。左右庭中，朝堂百寮之位，萧、曹、魏、邴，谋谟乎其上。佐命则垂统，辅翼则成化。流大汉之恺悌，荡亡秦之毒螫。故令斯人扬乐和之声，作画一之歌。功德著于祖宗，膏泽洽于黎庶。又有天禄、石渠，典籍之府。命夫谆诲故老，名儒师傅，讲论乎六艺，稽合乎同异。又有承明、金马、著作之庭。大雅宏达，于兹为群。元元本本，周见洽闻。启发篇章，校理秘文。周以钩陈之位，卫以严更之署，总礼官之甲科，群百郡之廉孝。虎贲赘衣，阉尹阍寺。陛戟百重，各有典司。
“周庐千列，徼道绮错。辇路经营，修除飞阁。自未央而连桂宫，北弥明光而亘长乐。凌隥道而超西墉，掍建章而连外属。设璧门之凤阙，上觚棱而栖金爵。内则别风之嶕峣，眇丽巧而耸擢，张千门而立万户，顺阴阳以开阖。尔乃正殿崔嵬，层构厥高，临乎未央。经骀荡而出馺娑，洞枍诣以与天梁。上反宇以盖戴，激日景而纳光。神明郁其特起，遂偃蹇而上跻。轶云雨于太半，虹霓回带于棼楣。虽轻迅与僄狡，犹愕眙而不能阶。攀井干而未半，目眴转而意迷，舍棂槛而却倚，若颠坠而复稽，魂怳怳以失度，巡回途而下低，既惩惧于登望，降周流以彷徨。步甬道以萦纡，又杳窱而不见阳。排飞闼而上出，若游目于天表，似无依而洋洋。前唐中而后太液，揽沧海之汤汤。扬波涛于碣石，激神岳之嶈嶈。滥瀛洲与方壶，蓬莱起乎中央。于是灵草冬荣，神木丛生。岩峻崷崪，金石峥嵘。抗仙掌以承露，擢双立之金茎，轶埃壒之混浊，鲜颢气之清英。骋文成之丕诞，驰五利之所刑。庶松乔之群类，时游从乎斯庭。实列仙之攸馆，非吾人之所宁。
“尔乃盛娱游之壮观，奋泰武乎上囿。因兹以威戎夸狄，耀威灵而讲武事。命荆州使起鸟、诏梁野而驱兽。毛群内阗，飞羽上覆，接翼侧足，集禁林而屯聚。水衡虞人，修其营表。种别群分，部曲有署。罘网连纮，笼山络野。列卒周匝，星罗云布。于是乘銮舆，备法驾，帅群臣，披飞廉，入苑门。遂绕酆鄗，历上兰。六师发逐，百兽骇殚，震震爚爚，雷奔电激，草木涂地，山渊反覆。蹂躏其十二三，乃拗怒而少息。尔乃期门佽飞，列刃钻鍭，要趹追踪。鸟惊触丝，兽骇值锋。机不虚掎，弦不再控。矢不单杀，中必叠双。飑飑纷纷，矰缴相缠。风毛雨血，洒野蔽天。平原赤，勇士厉。猿狖失木，豺狼慑窜。尔乃移师趋险，并蹈潜秽。穷虎奔突，狂兕触蹶。许少施巧，秦成力折。掎僄狡，扼猛噬。脱角挫脰，徒搏独杀。挟师豹，拖熊螭。曳犀犛，顿象罴。超洞壑，越峻崖。蹶巉岩，巨石颓。松柏仆，丛林摧。草木无余，禽兽殄夷。
“于是天子乃登属玉之馆，历长扬之榭。览山之体势，观三军之杀获。原野萧条，目极四裔。禽相镇压，兽相枕藉。然后收禽会众，论功赐胙。陈轻骑以行炰，腾酒车以斟酌。割鲜野食，举烽命釂。飨赐毕，劳逸齐，大辂鸣銮，容与徘徊。集乎豫章之宇，临乎昆明之池。左牵牛而右织女，似云汉之无涯。茂树荫蔚，芳草被堤。兰茝发色，晔晔猗猗。若摛锦布绣，烛燿乎其陂。鸟则玄鹤白鹭，黄鹄鵁鹳，鸧鸹鸨鶂，凫鷖鸿雁。朝发河海，夕宿江汉。沉浮往来，云集雾散。于是后宫乘輚辂，登龙舟。张凤盖，建华旗。祛黼帷，镜清流。靡微风，澹淡浮。棹女讴，鼓吹震，声激越，謍厉天，鸟群翔，直窥渊。招白鹇，下双鹄。揄文竿，出比目。抚鸿罿，御矰缴，方舟并骛，俯仰极乐。遂乃风举云摇，浮游溥览。前乘秦岭，后越九嵕，东薄河华，西涉岐雍。宫馆所历，百有余区。行所朝夕，储不改供。礼上下而接山川，究休佑之所用。采游童之欢谣，第从臣之嘉颂。于斯之时，都都相望，邑邑相属。国籍十世之基，家承百年之业，士食旧德之名氏，农服先畴之畎亩，商循族世之所鬻，工用高曾之规矩。粲乎隐隐，各得其所。
“若臣者徒观迹于旧墟，闻之乎故老，十分而未得其一端，故不能遍举也。”
##东都赋
东都主人喟然而叹曰：“痛乎风俗之移人也。子实秦人，矜夸馆室，保界河山，信识昭、襄而知始皇矣，乌睹大汉之云为乎？夫大汉之开元也，奋布衣以登皇位，由数期而创万代，盖六籍所不能谈，前圣靡得言焉当此之时，功有横而当天，讨有逆而顺民。故娄敬度势而献其说，萧公权宜而拓其制。时岂泰而安之哉，计不得以已也。吾子曾不是睹，顾曜后嗣之末造，不亦暗乎？今将语子以建武之治，永平之事，监于太清，以变子之惑志。
“往者王莽作逆，汉祚中缺，天人致诛，六合相灭。于时之乱，生人几亡，鬼神泯绝，壑无完柩，郛罔遗室。原野厌人之肉，川谷流人之血，秦、项之灾，犹不克半，书契以来，未之或纪。故下人号而上诉，上帝怀而降监，乃致命乎圣皇。于是圣皇乃握乾符，阐坤珍，披皇图，稽帝文，赫然发愤，应若兴云，霆击昆阳，凭怒雷震。遂超大河，跨北岳，立号高邑，建都河、洛。绍百王之荒屯，因造化之荡涤，体元立制，继天而作。系唐统，接汉绪，茂育群生，恢复疆宇，勋兼乎在昔，事勤乎三五。岂特方轨并迹，纷纷后辟，治近古之所务，蹈一圣之险易云尔哉。且夫建武之元，天地革命，四海之内，更造夫妇，肇有父子，君臣初建，人伦实始，斯乃伏牺氏之所以基皇德也。分州土，立市朝，作盘舆，造器械，斯乃轩辕氏之所以开帝功也。龚行天罚，应天顺人，斯乃汤、武之所以昭王业也。迁都改邑，有殷宗中兴之则焉。即土之中，有周成隆平之制焉。不阶尺土一人之柄，同符乎高祖。克己复礼，以奉终始，允恭乎孝文。宪章稽古，封岱勒成，仪炳乎世宗。案《六经》而校德，眇古昔而论功，仁圣之事既该，而帝王之道备矣。
“至于永平之际，重熙而累洽，盛三雍之上仪，修衮龙之法服，铺鸿藻，信景铄，扬世庙，正雅乐。人神之和允洽，群臣之序既肃。乃动大辂，遵皇衢，省方巡狩，穷览万国之有无，考声教之所被，散皇明以烛幽。然后增周旧，修洛邑，扇巍巍，显翼翼。光汉京于诸夏，总八方而为之极。是以皇城之内，宫室光明，阙庭神丽，奢不可逾，俭不能侈。外则因原野以作苑，填流泉而为沼，发苹藻以潜鱼，丰圃草以毓兽，制同乎梁邹，谊合乎灵囿。若乃顺时节而蒐狩，简车徒以讲武，则必临之以《王制》，考之以《风》《雅》，历《驺虞》，览《驷铁》，嘉《车攻》，采《吉日》，礼官整仪，乘舆乃出。于是发鲸鱼，铿华钟，登玉辂，乘时龙，凤盖棽丽，和銮玲珑，天官景从，寝威盛容。山灵护野，属御方神，雨师泛洒，风伯清尘，千乘雷起，万骑纷纭，元戎竟野，戈铤彗云，羽旄扫霓，旌旗拂天。焱焱炎炎，扬光飞文，吐焰生风，欱野喷山，日月为之夺明，丘陵为之摇震。遂集乎中囿，陈师案屯，骈部曲，列校队，勒三军，誓将帅。然后举烽伐鼓，申令三驱，輶车霆激，骁骑电骛，由基发射，范氏施御，弦不睼是禽，辔不诡遇，飞者未及翔，走者未及去。指顾倏忽，获车已实，乐不极盘，杀不尽物，马踠余足，士怒未渫，先驱复路，属车案节。于是荐三牺，效五牲，礼神祇，怀百灵，觐明堂，临辟雍，扬缉熙，宣皇风，登灵台，考休徵。俯仰乎乾坤，参象乎圣躬，目中夏而布德，瞰四裔而抗棱。西荡河源，东澹海漘，北动幽崖，南趯朱垠。殊方别区，界绝而不邻。自孝武之所不征，孝宣之所未臣，莫不陆詟水栗，奔走而来宾。遂绥哀牢，开永昌，春王三朝，会同汉京。是日也，天子受四海之图籍，膺万国之贡珍，内抚诸夏，外绥百蛮。尔乃盛礼兴乐，供帐置乎云龙之庭，陈百寮而赞群后，究皇仪而展帝容。于是庭实千品，旨酒万钟，列金罍，班玉觞，嘉珍御，太牢飨。尔乃食举《雍》彻，太师奏乐，陈金石，布丝竹，钟鼓铿鍧，管弦烨煜。抗五声，极六律，歌九功，舞八佾，《韶》《武》备，泰古华。四夷间奏，德广所及，僸佅兜离，罔不具集。万乐备，百礼暨，皇欢浃，群臣醉，降烟煴，调元气，然后撞钟告罢，百寮遂退。
“是圣上亲万方之欢娱，又沐浴于膏泽，惧其侈心之将萌，而怠于东作也，乃申旧间，下明诏，命有司，班宪度，昭节俭，示太素。去后宫之丽饰，损乘舆之服御，抑工商之淫业，兴农桑之盛务。遂令海内弃末而反本，背伪而归真，女修织，男务耕耘，器用陶匏，服尚素玄，耻纤靡而不服，贱奇丽而弗珍，捐金于山，沈珠于渊。于是百姓涤瑕荡秽，而镜至清，形神寂漠，耳目弗营，嗜欲之源灭，廉耻之心生，莫不优游而自得，玉润而金声。是以四海之内，学校如林，庠序盈门，献酬交错，俎豆莘莘，下舞上歌，蹈德咏仁。登降饪宴之礼既毕，因相与嗟叹玄德，谠言弘说，咸含和而吐气，颂曰：盛哉乎斯世！
“今论者但知诵虞、夏之《书》，咏殷、周之《诗》，讲羲、文之《易》，论孔氏之《春秋》，罕能精古今之清浊，究汉德之所由。唯子颇识旧典，又徒驰骋乎末流。温故知新已难，而知德者鲜矣。且夫僻界西戎，险阻四塞，修其防御，孰与处乎土中，平夷洞达，万方辐凑？秦岭、九嵕，泾、渭之川，曷若四渎、五岳，带河溯洛，图书之渊？建章、甘泉，馆御列仙，孰与灵台、明堂，统和天人？太液、昆明，鸟兽之囿，曷若辟雍海流，道德之富？游侠逾侈，犯义侵礼，孰与同履法度，翼翼济济也？子徒习秦阿房之造天，而不知京洛之有制也。识函谷之可关，而不知王者之无外也。”
主人之辞未终，西都宾矍然失容，逡巡降阶，揲然意下，捧手欲辞。”主人曰：“复位，今将授予以五篇之诗。”宾既卒业，乃称曰：“美哉乎斯诗！义正乎扬雄，事实乎相如，匪唯主人之好学，盖乃遭遇乎斯时也。小子狂简，不知所裁，既闻正道，请终身而诵之。”
其诗曰：
于昭明堂，明堂孔阳。圣皇宗祀，穆穆煌煌。上帝宴飨，五位时序。谁其配之？世祖、光武。普天率士，各以其职。猗欤缉熙，允怀多福。（明堂诗）
乃流辟雍，辟雍汤汤。圣王莅止，造舟为梁。皤皤国老，乃父乃兄。抑抑威仪，孝友光明。于赫太上，示我汉行。洪化惟神，永观厥成。（辟雍诗）
乃经灵台，灵台既崇。帝勤时登，爰考休徵。三光宣精，五行布序。习习祥风，祁祁甘雨。百谷蓁蓁，庶草蕃庑。屡惟丰年，于皇乐胥。（灵台诗）
岳修贡兮川效珍，吐金景兮歊浮云。宝鼎见兮色纷缊，焕其炳兮被龙文。登祖庙兮享圣神，昭灵德兮弥亿年。（宝鼎诗）
启灵篇兮披瑞图，获白雉兮效素乌，嘉祥阜兮集皇都。发皓羽兮奋翘英，容絜朗兮于纯精。彰皇德兮侔周成，永延长兮膺天庆。（白雉诗） 

## 散文

## 乐府

## 唐诗

## 宋词

## 宋诗



### 李清照

#### 夏日绝句

> 生当作人杰

> 死亦为鬼雄

> 至今思项羽

> 不肯过江东。

####  题八咏楼

> 千古风流八咏楼

> 江山留与后人愁

> 水通南国三千里

> 气压江城十四州。

## 元诗

### 天净沙·秋思 马致远

> 枯藤老树昏鸦，小桥流水人家，古道西风瘦马。夕阳西下，断肠人在天涯。

### 绝句 赵孟頫

> 春寒恻恻掩重门，金鸭香残火尚温。燕子不来花又落，一庭风雨自黄昏。

### 探梅访僧 赵孟頫

> 轻轻踏破白雪堆,半为寻僧半探梅。

> 僧不逢兮梅未放,野猿笑我却空回。

### 岳鄂王墓 赵孟頫

> 鄂王坟上草离离，秋日荒凉石兽危。

> 南渡君臣轻社稷，中原父老望旌旗。

> 英雄已死嗟何及，天下中分遂不支。

> 莫向西湖歌此曲，水光山色不胜悲。

### 纪旧游 赵孟頫

> 二月江南莺乱飞，百花满树柳依依。

> 落红无数迷歌扇，嫩绿多情妒舞衣。

> 金鸭焚香川上暝，画船挝鼓月中归。

> 如今寂寞东风里，把酒无言对夕晖。

### 溪上 赵孟頫

> 溪上东风吹柳花，溪头春水净无沙。

> 白鸥自信无机事，玄鸟犹知有岁华。

> 锦缆牙樯非昨梦，凤笙龙管是谁家？

> 令人苦忆东陵子，拟问田园学种瓜。

### 四时读书乐（春季篇） 翁森

> 山光照槛水绕廊，舞雩归咏春风香。

> 好鸟枝头亦朋友，落花水面皆文章。

> 蹉跎莫遣韶光老，人生唯有读书好。

> 读书之乐乐何如，绿满窗前草不除。

### 踏莎行·雪中看梅花 王旭

> 两种风流，一家制作。雪花全似梅花萼。

> 细看不是雪无香，天风吹得香零落。虽是一般，惟高一着。雪花不似梅花薄。

> 梅花散彩向空山，雪花随意穿帘幕。

### 博浪沙 陈孚

> 一击车中胆气豪，祖龙社稷已惊摇；

> 如何十二金人外，犹有人间铁未销？

### 金山寺 陈孚

> 万顷天光俯可吞,壶中别有小乾坤。

> 云移塔影横江口,潮送钟声过海门。

> 僧榻夜随蛟室涌,佛灯秋隔蜃楼昏。

> 年年只有中泠水,不受人间一点尘。

## 明诗

## 清诗

### 赵翼《论诗》五首其二

> 李杜诗篇万口传，

> 至今已觉不新鲜。

> 江山代有才人出，

> 各领风骚数百年。

### 袁枚《苔》

> 白日不到处，

> 青春恰自来。

> 苔花如米小，

> 也学牡丹开。

### 郑燮《新竹》

> 新竹高于旧竹枝，

> 全凭老干为扶持。

> 下年再有新生者，

> 十丈龙孙绕凤池。

### 查慎行《舟夜书所见》

> 月黑见渔灯，

> 孤光一点萤。

> 微微风簇浪，

> 散作满天星。

### 袁枚《湖上杂诗》

> 葛岭花开二月天，

> 游人来往说神仙。

> 老夫心与游人异，

> 不羡神仙羡少年。

### 龚自珍《己亥杂诗》其五

> 浩荡离愁白日斜，

> 吟鞭东指即天涯。

> 落红不是无情物，

> 化作春泥更护花。

### 郑燮《竹石》

> 咬定青山不放松，

> 立根原在破岩中。

> 千磨万击还坚劲，

> 任尔东西南北风。

### 龚自珍《己亥杂诗》第二百二十

> 九州生气恃风雷，

> 万马齐喑究可哀。

> 我劝天公重抖擞，

> 不拘一格降人才。

### 袁枚《所见》

> 牧童骑黄牛，

> 歌声振林樾。

> 意欲捕鸣蝉，

> 忽然闭口立。

### 高鼎《村居》

> 草长莺飞二月天，

> 拂堤杨柳醉春烟。

> 儿童散学归来早，

> 忙趁东风放纸鸢。


### 黄景仁 杂感

> 仙佛茫茫两未成，

> 只知独夜不平鸣。

> 风蓬飘尽悲歌气，

> 泥絮沾来薄幸名。

> 十有九人堪白眼，

> 百无一用是书生。

> 莫因诗卷愁成谶，

> 春鸟秋虫自作声。


### 谭嗣同 狱中题壁 

> 望门投止思张俭，
> 忍死须臾待杜根； 
> 我自横刀向天笑，
> 去留肝胆两昆仑。

### 石达开 入川题壁

> 大盗亦有道，
> 诗书所不屑。 
> 黄金若粪土，
> 肝胆硬如铁。 
> 策马渡悬崖，
> 弯弓射胡月。 
> 人头作酒杯，
> 饮尽仇雠血。 

### 石达开 驻军大定与苗胞欢聚即席赋诗

> 千颗明珠一瓮收，
> 君王到此也低头。 
> 五岳抱住擎天柱，
> 吸尽黄河水倒流。

### 奕譞对联

> 财也大，产也大，后来子孙祸也大，若问此理是若何，子孙钱多胆也大，天样大事都不怕，不丧身家不肯罢； 财也小，产也小，后来子孙祸也小，若问此理是若何，子孙钱少胆也小，此微产业知自保，俭使俭用也过了。

## 近现代

## 备注

> 最后修改时间：2023-03-23 10:04

## 未整理

1 骆宾王《咏鹅》

02 汉乐府《江南》

03 李绅《悯农》

04 李白《古朗月行（节选）》

05 李峤《风》

部编版一年级（下）


06 孟浩然《春晓》

07 李白《赠汪伦》

08 李白《静夜思》

09 白居易《池上》

10 杨万里《小池》

11 贾岛《寻隐者不遇》

部编版二年级（上）



12 北朝民歌《敕勒歌》

13 王之涣《登鹳雀楼》

14 李白《望庐山瀑布》

15 柳宗元《江雪》

16 王安石《梅花》

17 李白《夜宿山寺》

18 胡令能《小儿垂钓》

部编版二年级（下）



19 贺知章《咏柳》

20 杨万里《晓出净慈寺送林子方》

21 白居易《赋得古原草送别》

22 杜甫《绝句》

23 高鼎《村居》

24 查慎行《舟夜书所见》

部编版三年级（上）



25 李白《早发白帝城》

26 李白《望天门山》

27 杜牧《山行》

28 刘禹锡《望洞庭》

29 袁枚《所见》

30 苏轼《饮湖上初晴后雨》

31 苏轼《赠刘景文》

32 叶绍翁《夜书所见》

33 王昌龄《采莲曲》

34《司马光》

部编版三年级（下）



35 白居易《忆江南》

36 王安石《元日》

37 杜甫《绝句》

38 王维《九月九日忆山东兄弟》

39 苏轼《惠崇春江晚景》

40 杜牧《清明》

41 韦应物《滁州西涧》

42 曾几《三衢道中》

43 白居易《大林寺桃花》

44《守株待兔》

部编版四年级（上）



45 王维《鹿柴》

46 王翰《凉州词》

47 高适《别董大》

48 王昌龄《出塞》

49 苏轼《题西林壁》

50 刘禹锡《浪淘沙》

51 李清照《夏日绝句》

52 白居易《暮江吟》

53 李商隐《嫦娥》

54 卢钺《雪梅》

55《精卫填海》

56《王戎不取道旁李》

部编版四年级（下）



57 杨万里《宿新市徐公店》

58 范成大《四时田园杂兴（其二）》

59 辛弃疾《清平乐·村居》

60 卢纶《塞下曲》

61 王冕《墨梅》

62 罗隐《蜂》

63 王昌龄《芙蓉楼送辛渐》

64 李白《独坐敬亭山》

65 毛泽东《卜算子·咏梅》

部编版五年级（上）



66 李白《黄鹤楼送孟浩然之广陵》

67 张志和《渔歌子》

68 张继《枫桥夜泊》

69 林升《题临安邸》

70 陆游《示儿》

71 龚自珍《己亥杂诗》

72 朱熹《观书有感二首（其一）》

73 朱熹《观书有感二首（其二）》
74 林杰《乞巧》

75 纳兰性德《长相思》

76 王维《山居秋暝》

部编版五年级（下）



77 孟郊《游子吟》

78 范成大《四时田园杂兴》

79 王维《送元二使安西》

80 翁卷《乡村四月》

81 王之涣《凉州词》

82 陆游《秋夜将晓出篱门迎凉有感》

83 王昌龄《从军行》

84 雷震《村晚》

85 杨万里《稚子弄冰》

85 王维《鸟鸣涧》

87《自相矛盾》

88《杨氏之子》

部编版六年级（上）



89 苏轼《六月二十七日望湖楼醉书》

90 朱熹《春日》

91 王安石《书胡阴先生壁》

92 杜牧《江南春》

93 贺知章《回乡偶书》

94 孟浩然《宿建德江》

95 孟浩然《过故人庄》

96 辛弃疾《西江月》

97《伯牙鼓琴》

部编版六年级（下）



98 范仲淹《江上渔者》

99 于谦《石灰吟》

100 叶绍翁《游园不值》

101 郑燮《竹石》

102 王安石《泊船瓜洲》

103 杜甫《春夜喜雨》

104 汉乐府《长歌行》

105 杜甫《闻官军收河南河北》

106 韩翃《寒食》

107 古诗十九首《迢迢牵牛星》
108 王建《十五夜望月》
109 李贺《马诗》
110 诗经·小雅《采薇》（节选）
111 王观《卜算子·送鲍浩然之浙东》
112 黄庭坚《清平乐》

113 韩愈《早春呈水部张十八员外》

114 苏轼《浣溪沙》

115《学弈》

116《两小儿辩日》

补充篇目



01 杜甫《江畔独步寻花（其五）》

02 李商隐《乐游原》

03 刘邦《大风歌》

04 项羽《垓下歌》

05 曹植《七步诗》

06 陆凯《赠范晔》

07 李世民《赐萧瑀》

08 宋之问《渡汉江》

09 刘长卿《逢雪宿芙蓉山主人》

10 杜甫《江畔独步寻花》
11 杜甫《赠花卿》

12 杜甫《绝句慢兴九首（其五）》

13 张九龄《望月怀远（节选）》

14 王维《少年行（其一）》

15 王维《相思》

16 李白《秋浦歌》

17 颜真卿《劝学》

18 刘方平《采莲曲》

19 司空曙《江村即事》

20 卢纶《塞下曲》
21 孟郊《登科后》

22 崔护《题都城南庄》

23 张籍《秋思》

24 刘禹锡《乌衣巷》

25 刘禹锡《竹枝词》

26 白居易《遗爱寺》

27 元稹《菊花》

28 贾岛《剑客》

29 贾岛《题李凝幽居（节选）》

30 缪氏子《赋新月》
31 李贺《南园十三首（其五）》

32 杜牧《题乌江亭》

33 杜牧《秋夕》

34 杜秋娘《金缕衣》

35 李商隐《韩冬郎即席为诗相送》

36 赵嘏《江楼感旧》

37 薛莹《秋日湖上》

38 颜仁郁《农家》

39 黄巢《菊花》

40 曹松《己亥岁》
41 杜荀鹤《小松》

42 欧阳修《自菩提步月归广化寺》

43 苏舜钦《题花山寺壁》

44 张俞《蚕妇》

45 曾巩《咏柳》

46 司马光《客中初夏》

47 王安石《江上》

48 程颢《春日偶成》

49 王令《送春》

50 黄庭坚《鄂州南楼书事四首（其一）》
51 陈师道《绝句四首（其四）》

52 岳飞《题青泥市壁》

53 陆游《冬夜读书示子聿》

54 辛弃疾《菩萨蛮·书江西造口壁》

55 元好问《同儿辈赋未开海棠（其一）》

56 杜耒《寒夜》

57 刘基《北风行》

58 祝允明《首夏山中行吟》

59 文征明《绝句》

60 杨继盛《就义诗》
61 钱福《明日歌》

62 戚继光《马上作》

63 郑成功《出师讨满夷自瓜州至金陵》

64 偰逊《山雨》

65 赵翼《论诗五绝（其二）》

66 毕沅《锦云川》

67 林则徐《塞外杂咏》

68 谭嗣同《狱中题壁》

69 秋瑾《对酒》

70 李白《闻王昌龄左迁龙标遥有此寄》

71 李白《峨眉山月歌》

72 杜甫《江南逢李龟年》
73 杜甫《房兵曹胡马》
图片




初中必背古诗文



部编版七年级（上）



01 曹操《观沧海》

02 王湾《次北固山下》

03 马致远《天净沙·秋思》

04 岑参《行军九日思长安故园》

05 李益《夜上受降城闻笛》

06 刘禹锡《秋词》

07 李商隐《夜雨寄北》

08 陆游《十一月四日风雨大作》

09 谭嗣同《潼关》

10《孔子语录 论语》

11《诫子书》

部编版七年级（下）



12 北朝民歌《木兰诗》

13 王维《竹里馆》

14 李白《春夜洛城闻笛》

15 岑参《逢入京使》

16 韩愈《晚春》

17 陈子昂《登幽州台歌》

18 杜甫《望岳》

19 王安石《登飞来峰》

20 陆游《游山西村》
21 龚自珍《己亥杂诗》

22 杜牧《泊秦淮》

23 李商隐《贾生》

24 杨万里《过松源晨炊漆公店（其五）》

25 赵师秀《约客》

26《陋室铭》

27《爱莲说》

28《河中石兽》

部编版八年级（上）



29 王绩《野望》

30 崔颢《黄鹤楼》

31 王维《使至塞上》

32 李白《渡荆门送别》

33 白居易《钱塘湖春行》

34 古诗十九首《庭中有奇树》

35 曹操《龟虽寿》

36 刘祯《赠从弟》

37 曹植《梁甫行》

38 陶渊明《饮酒》

39 杜甫《春望》

40 李贺《雁门太守行》
41 杜牧《赤壁》

42 李清照《渔家傲》

43 晏殊《浣溪沙》

44 欧阳修《采桑子》

45 朱敦儒《相见欢》

46 李清照《如梦令》

47《三峡》

48《答谢中书书》

49《记承天寺夜游》

50《与朱元思书》

51《富贵不能淫》

52《生于忧患 死于安乐》

部编版八年级（下）



53 诗经《关雎》

54 诗经《蒹葭》

55 诗经《式微》

56 诗经《子衿》

57 王勃《送杜少府之任蜀州》

58 孟浩然《望洞庭湖赠张丞相》

59 杜甫《茅屋为秋风所破歌》

60 白居易《卖炭翁》
61 常建《题破山寺后禅院》

62 李白《送友人》

63 苏轼《卜算子·黄州定慧院寓居作》

64 陆游《卜算子·咏梅》

65《桃花源记》

66《小石潭记》

67《北冥有鱼》

68《虽有嘉肴》

69《大道之行也》

70《马说》

部编版九年级（上）



71 李白《行路难（其一）》

72 刘禹锡《酬乐天扬州初逢席上见赠》

73 苏轼《水调歌头》

74 杜甫《月夜忆舍弟》

75 刘长卿《长沙过贾谊宅》

76 韩愈《左迁至蓝关示侄孙湘》

77 温庭筠《商山早行》

78 李商隐《无题》

79 许浑《咸阳城东楼》

80 秦观《行香子》

81 辛弃疾《丑奴儿·书博山道中壁》

82《岳阳楼记》

83《醉翁亭记》

84《湖心亭看雪》

部编版九年级（下）



85 范仲淹《渔家傲·秋思》

86 苏轼《江城子·密州出猎》

87 辛弃疾《破阵子·为陈同甫赋壮词以寄之》

88 苏轼《定风波》

89 陈与义《临江仙·夜登小阁，忆洛中旧游》

90 辛弃疾《太常引·建康中秋夜为吕叔潜赋》
91 纳兰性德《浣溪沙》

92 乐府诗集《十五从军征》

93 岑参《白雪歌送武判官归京》

94 辛弃疾《南乡子·登京口北固亭有怀》

95 文天祥《过零丁洋》

96 张养浩《山坡羊·潼关怀古》

97 文天祥《南安军》

98 夏完淳《别云间》

99 张养浩《山坡羊·骊山怀古》

100 王磐《朝天子·咏喇叭》

101《鱼我所欲也》

102《曹刿论战》

103《送东阳马生序（节选）》

104《出师表》

补充篇目



01 白居易《观刈麦》
02 韩愈《早春呈水部张十八员外》
03 李煜《相见欢》
04 陶渊明《归园田居》
05 李白《宣州谢眺楼饯别校书叔云》
06 杜甫《登楼》
07 杜甫《石壕吏》
08 温庭筠《忆江南》
09 苏轼《浣溪沙》
10 李清照《醉花阴》
11 赵翼《论诗五绝（其二）》
12《邹忌讽齐王纳谏》

图片




高中必背古诗文



01 诗经《氓》

02 屈原《离骚（节选）》

03 古诗十九首《迢迢牵牛星》

04 曹操《短歌行》

05 陶渊明《归园田居》

06 王维《山居秋暝》

07 李白《蜀道难》

08 李白《梦游天姥吟留别》

09 李白《将进酒》

10 杜甫《兵车行》
11 杜甫《蜀相》

12 杜甫《客至》

13 杜甫《登高》

14 杜甫《登岳阳楼》

15 刘禹锡《石头城》

16 白居易《琵琶行（并序）》

17 李贺《李凭箜篌引》

18 杜牧《过华清宫》

19 李商隐《锦瑟》

20 温庭筠《菩萨蛮》
21 李煜《虞美人》

22 柳永《雨霖铃》

23 王安石《桂枝香·金陵怀古》

24 苏轼《念奴娇·赤壁怀古》

25 秦观《鹊桥仙》

26 李清照《声声慢》

27 陆游《书愤》

28 辛弃疾《永遇乐·京口北固亭怀古》

29 姜夔《扬州慢（并序）》

30 王实甫《长亭送别（节选）》
31 庄子《逍遥游（节选）》

32 荀子《劝学（节选）》

33 司马迁《屈原列传（节选）》

34 李密《陈情表》

35 王勃《滕王阁序（节选）》

36 韩愈《师说》

37 杜牧《阿房宫赋》

38 苏洵《六国论》

39 王安石《游褒禅山记》

40 苏轼《前赤壁赋》



## 备注

> 最后修改时间：2023-04-18 15:20