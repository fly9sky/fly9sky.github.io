---
layout: post
title: 中华简史-五代卷
date: 2022-12-26 09:52:00
description: 朱温篡唐，中国再次进入乱世。
---

## 概述

```
朱温篡唐，中国再次进入乱世。依次进入五个短暂的王朝，后梁，后唐，后晋，后汉，后周。这期间还存在十个小国因此又叫五代十国时期。
```

## 后梁

```
公元907年朱温代唐称帝建立大梁，都开封。史称后梁。公元923年为后唐所灭，共历三帝，凡十七年 。
```

## 太祖朱温

### 开平元年 907	5年	丁卯(四月)	907--911

> 唐哀帝李柷禅位，汴州宣武节度使朱温建立后梁，封潭州武安节度使马殷为楚王、杭州镇海节度使钱镠为吴越王。幽州卢龙节度使刘仁恭被囚，其子刘守光掌权。成都西川节度使王建建立
前蜀。凤翔凤翔节度使李茂贞建立岐国。楚败淮南浏阳之战。

### 开平二年

> 晋王、太原河东节度使李克用去世，其子李存勖掌权。扬州淮南节度使杨渥被杀，徐温立其弟杨隆演掌权。晋败后梁潞州之战。后梁败岐漠谷之战。

### 开平三年

> 福州威武节度使王审知建立闽国。后梁败岐延州之战。后梁同州匡国节度使刘知俊叛乱。岐败后梁升平之战。后梁襄州李洪叛乱。吴越败淮南苏州之战。

### 开平四年

> 后梁镇州成德节度使王镕叛乱。后梁定州义武节度使王处直叛乱。

### 开平五年

> 晋败后梁柏乡之战。广州清海节度使刘隐去世，其弟刘岩掌权。幽州卢龙节度使刘守光建立桀燕。岐伐前蜀之战。

### 乾化元年 911	2年	辛未(五月)	911--912

> 晋败后梁蓚县之战。后梁太祖朱温被杀，其子朱友珪即位。后梁河中护国节度使朱友谦叛乱。

## 废帝郢王朱友珪

### 凤历元年 913	2月	癸酉	913

> 后梁郢王朱友珪被杀，其弟朱友贞即位。晋灭桀燕幽州之战。

## 末帝朱友贞

### 乾化元年 913	3年	癸酉(二月)	913--915

### 乾化二年

> 前蜀败后梁夔州之战。后梁徐州武宁节度使蒋殷叛乱。

### 乾化三年

> 后梁魏州魏博节度使贺德伦叛乱。前蜀伐岐之战。

### 贞明元年 915	7年	乙亥(十一)	915--921

### 贞明二年

> 晋败后梁莘县之战。晋败后梁太原之战。前蜀伐岐之战。耶律阿保机建立辽国。

### 贞明三年

> 晋败辽幽州之战。广州清海节度使刘岩建立南汉。

### 贞明四年

> 晋败后梁胡柳陂之战。前蜀高祖王建去世，其子王衍即位。后梁泰宁节度使张万进叛乱。

### 贞明五年

> 扬州淮南节度使杨隆演即吴王位。

### 贞明六年

> 晋败后梁同州之战。吴宣王杨隆演去世，其弟杨溥即位。

### 贞明七年

> 晋镇州张文礼叛乱。

### 龙德元年 921	3年	辛巳(五月)	921--923

### 龙德二年

> 晋败辽望都之战。

### 龙德三年

> 太原河东节度使李存勖建立后唐。后唐灭后梁开封之战。后唐潞州李继珂之乱。


```
乾化二年六月，朱友珪弑父篡位，以次年为凤历元年。凤历元年二月朱友贞与杨师厚等发动政变，朱友珪自杀。朱友贞称帝后沿用太祖乾化年号，以是年为乾化三年。乾化五年十一月改元贞明。
```
## 后唐

```
后唐的前身是唐末五代十国初期的晋国(或称北晋、前晋)。891年，河东节度使李克用被唐昭宗册立为晋王，后逐渐演变为割据性质的政权。907年，朱温篡唐建立梁朝，李克用至此完全独立，年号依旧使用唐昭宗的天佑，成为北方最大的割据政权，与朱温对峙。908年，李克用去世，子李存勖即位。923年，李存勖在魏州(今河北大名县)称帝，改国号大唐，史称后唐，同年底，灭梁，定都洛阳。936年，石敬瑭称帝，建立后晋，并以燕云十六州为代价，借助契丹兵攻入洛阳，后唐灭亡。后唐凡四帝十四年 。
```

## 庄宗李存勖	

### 同光元年 923	4年	癸未(四月)	923--926

### 同光二年

> 江陵荆南节度使高季兴建立南平。

### 同光三年

> 闽忠懿王王审知去世，其子王延翰即位。后唐灭前蜀成都之战。

### 同光四年

> 后唐魏州赵在礼叛乱。后唐庄宗李存勖被杀，明宗李嗣源即位。闽王王延翰被杀，其弟王延钧即位。辽太祖耶律阿保机去世，其子耶律德光即位。

## 明宗李嗣源

### 天成元年 926	5年	丙戌(四月)	926--930

### 天成二年

> 后唐汴州宣武节度使朱守殷叛乱。吴王杨溥即皇帝位。

### 天成三年

> 后唐定州义武节度使王都叛乱。南平武信王高季兴去世，其子高从诲即位。

### 天成五年

> 楚武穆王马殷去世，其子马希声即位。后唐成都西川节度使孟知祥叛乱。后唐梓州东川节度使董璋叛乱。

### 长兴元年 930	4年	庚寅(二月)	930--933

### 长兴三年

> 吴越武肃王钱镠去世，其子钱传瓘即位。潭州武安节度使马希声去世，其弟马希范即位。西川平东川梓州之战。

### 长兴四年

> 后唐明宗李嗣源去世，其子李从厚即位。闽王王延钧即皇帝位。

## 闵帝李从厚	

### 应顺元年 934	1年	甲午	934

> 后唐愍帝李从厚被杀，潞王李从珂即位。成都西川节度使孟知祥建立后蜀。后蜀高祖孟知祥去世，其子孟昶即位。

## 末帝李从珂	

### 清泰元年 934	3年 934	甲午(四月)	934--936

### 清泰二年

> 闽太宗王延钧被杀，其子王继鹏即位。

### 清泰三年

> 太原河东节度使石敬瑭建立后晋。后晋灭后唐洛阳之战。

## 后晋

```
公元936年石敬瑭建晋灭唐，史称后晋，初都洛阳，后迁开封。947年1月为契丹所灭，凡二帝十一年。
```

## 高祖石敬瑭	

### 天福元年 936	7年	丙申	936--942

### 天福二年

> 后晋魏州魏博节度使范延光叛乱。后晋孟州张从宾叛乱。吴睿帝杨溥禅位，李昪建立南唐。

### 天福四年朱温篡唐，中国再次进入乱世。

> 闽康宗王继鹏被杀，其叔王延羲即位。

### 天福五年

> 后晋安州安远节度使李金全叛乱。

### 天福六年

> 后晋襄州山南东道节度使安从进叛乱。后晋镇州成德节度使安重荣叛乱。吴越文穆王钱元瓘去世，其子钱弘佐即位。

### 天福七年

> 南汉高祖刘岩去世，其子刘玢即位。后晋高祖石敬瑭去世，其侄石重贵即位。南汉循州张遇贤起义。

## 出帝石重贵	

### 天福七年 942	1年	壬寅	942--944

### 天福八年

> 南唐烈祖李昪去世，其子李璟即位。闽建州节度使王延政建立殷国。南汉殇帝刘玢被杀，其弟刘晟即位。后晋青州平卢节度使杨光远叛乱。

### 天福九年

> 辽伐后晋之战。闽景宗王延羲被杀，其将朱文进篡位，闽国大乱。

### 开运元年 944	3年	甲辰	944--946

### 开运二年

> 后晋伐辽之战。南唐灭殷建州之战。

### 开运三年

> 辽灭后晋开封之战。

```
天福七年六月，石敬瑭养子石重贵继帝位沿用天福年号。至天福九年七月始改元开运。开运三年十二月(947年1月)契丹攻占开封，石重贵投降，后晋亡。次年正月，耶律德光在开封称帝，中原许多方镇拒绝投降契丹，依旧使用开运年号，直到二月刘知远继帝位诏以是年为天福十二年 。
```

## 后汉

```
契丹灭后晋后，在中原烧杀抢掠无恶不作，激起中原人民的反抗。各地守将也拒绝投降契丹，刘知远趁中原无主，在太原称帝，国号大汉，史称后汉。后攻克中原，迁都开封。为争取人心，依旧使用后晋高祖石敬瑭年号，称天福十二年。次年建元乾佑。乾佑元年正月刘知远去世，二月刘承佑继帝位沿用。乾佑三年十一月郭威反叛围攻汴京，刘承佑在逃跑途中为郭允明所杀。后汉亡，凡二帝四年 。
```

## 高祖刘知远

### 天福元年947	1年	丁未(二月)	947

> 太原河东节度使刘知远建立后汉。后汉魏州魏博节度使杜重威叛乱。辽太宗耶律德光去世，其侄耶律兀欲即位。吴越败南唐福州之战。吴越忠献王钱弘佐去世，其弟钱弘倧即位。吴越王钱弘倧被废，其弟钱弘俶即位。楚文昭王马希范去世，其弟马希广即位。

### 乾佑元年 948	1月	戊申	948

> 后汉高祖刘知远去世，其子刘承祐即位。后汉长安永兴节度使赵思绾叛乱。后汉凤翔凤翔节度使王景崇叛乱。后汉河中护国节度使李守贞叛乱。南平文献王高从诲去世，其子高保融即位。

## 隐帝刘承佑	

### 乾佑元年 948	3年	戊申(二月)	948--950

### 乾佑三年 

> 后汉魏州魏博节度使郭威叛乱。楚王马希广被杀，其兄马希萼即位。

## 后周

```
公元951年正月郭威称帝建周，都开封，史称后周。960年为北宋所取代，凡三帝十年。
```

## 太祖郭威

### 广顺元年 951	3年	辛亥	951--953

> 魏州魏博节度使郭威建立后周。太原河东节度使刘崇建立北汉。辽世宗耶律兀欲被杀，其弟耶律述律即位。后周败北汉霍邑之战。南唐灭楚潭州之战。

### 广顺二年

> 后周泰宁节度使慕容彦超叛乱。

### 显德元年 954	1月	甲寅	954

> 后周太祖郭威去世，其甥柴荣即位。后周败北汉高平之战。北汉世祖刘崇去世，其子刘承钧即位。

## 世宗柴荣	

### 显德元年 954	 6年	甲寅(正月)	954

### 显德二年

> 后周伐后蜀之战。

### 显德三年

> 后周伐南唐之战。

### 显德四年

> 后周伐南唐之战。

### 显德五年

> 南汉中宗刘晟去世，其子刘鋹即位。

### 显德六年

> 后周伐辽之战。后周世宗柴荣去世，其子柴宗训即位。

## 恭帝柴宗训	

### 显德七年 960	半年	己未(六月)	959--960

> 后周恭帝柴宗训禅位，赵匡胤建立北宋。北宋潞州昭义节度使李筠叛乱。北宋扬州淮南节度使李重进叛乱。南平贞懿王高保融去世，其弟高保勖即位。

```
显德元年正月太祖郭威去世，养子柴荣继帝位，沿用显德年号。显德六年六月，柴宗训继位依旧沿用显德年号。显德七年正月被迫禅位于宋太祖赵匡胤。赵匡胤改显德七年为建隆元年。
```

## 宋

## 宋 建隆元年 960年

## 宋 建隆二年

> 南唐元宗李璟去世，其子李煜即位。

## 宋 建隆三年

> 南平王高保勖去世，其子高继冲即位。

## 宋 建隆四年

> 北宋灭南平江陵之战。

### 宋乾德元年 963 

### 宋乾德三年

> 北宋灭后蜀成都之战。

### 宋乾德六年

> 北汉睿宗刘承钧去世，其子刘继恩即位。北汉景宗刘继恩被杀，其弟刘继元即位。

### 宋开宝元年 968

### 宋开宝二年

> 辽穆宗耶律被杀，其弟耶律贤即位。

### 宋开宝四年

> 北宋灭南汉广州之战。

### 宋开宝八年

> 北宋灭南唐金陵之战。

### 宋开宝九年

> 宋太祖赵匡胤去世，其弟赵光义即位。

## 宋太平兴国元年 976

### 宋太平兴国三年

> 吴越王钱弘俶归降北宋。

### 宋太平兴国四年

> 北宋灭北汉太原之战。

>  部分资料来自网络，如侵犯您的权益，请联系我删除！

```

太祖皇帝


纲　丁卯，四年，春正月，淮南牙将张颢、徐温作乱。

目　杨渥骄侈日甚，居丧，酣饮作乐，燃十围之烛以击球。或单骑出游，从者不知所之。左右牙指挥使张颢、徐温泣谏，渥怒。颢、温潜谋作乱。一日帅牙兵二百，露刃直入庭中，渥曰：“尔果欲杀我邪？”对曰：“非敢然也，欲诛王左右乱政者尔！”因数渥所亲信十余人之罪，曳下，击杀之，谓之“兵谏”。

纲　三月，唐遣使奉册宝如梁。

目　帝下诏禅位于梁。遣宰相张文蔚、杨涉及薛贻矩、苏循、张策、赵光逢等奉玉册、传国宝，帅百官备法驾诣大梁。杨涉子直史馆凝式言于涉曰：“大人为唐宰相，而国家至此，不可谓之无过。况手持天子玺绶与人，虽保富贵，奈千载何！盍辞之！”涉大骇曰：“汝灭吾族！”神色为之不宁者数日。

纲　夏四月，卢龙节度使刘仁恭为其子守光所囚。

目　仁恭骄侈贪暴，以大安山四面悬绝，筑馆其上，极壮丽。实以美女，与方士炼药其中。有爱妾罗氏，其子守光通焉，仁恭杖守光而斥之。至是，梁遣李思安击之，直抵城下。仁恭在大安，城几不守。守光自外引兵入，登城拒守，却之。遂自称节度使，令部将李小喜攻大安，虏仁恭以归，囚于别室。守光弟守奇奔河东。

纲　梁王全忠更名晃，称皇帝。奉唐帝为济阴王。

目　张文蔚等至大梁。梁王更名晃，即皇帝位。文蔚等升殿读册宝已，降，帅百官舞蹈称贺。梁王与之宴，举酒劳之曰：“此皆诸公推戴之力也。”文蔚等皆惭，伏不能对，独苏循、薛贻矩盛称功德，宜应天顺人。

梁王复与宗戚饮博宫中，其兄全昱谓曰：“朱三，汝本砀山一民也，从黄巢为盗，天子用汝为四镇节度使，富贵极矣，奈何一旦灭唐家三百年社稷，他日得无灭吾族乎！”梁主不怿而罢。

奉唐帝为济阴王，迁于曹州，使甲士守之。

纲　梁以汴州为东都、开封府，洛阳为西都，长安为大安府、佑国军。

纲　梁以马殷为楚王。

纲　梁以敬翔知崇政院事。

纲　淮南、西川移檄兴复唐室。

目　时惟河东、凤翔、淮南称“天祐”，西川称“天复”年号，余皆禀梁正朔。蜀王建与杨渥移檄诸道，云“欲与岐王、晋王会兵兴复唐室”，卒无应者。建乃谋称帝，遗晋王书云：“请各帝一方。”晋王复书不许，曰：“誓于此生，靡敢失节。”

纲　岐王李茂贞开府。

目　茂贞治军宽简，无纪律。兵羸地蹙，不敢称帝，但开岐王府，置百官，宫殿、号令皆拟帝者。

纲　契丹遣使如梁。

目　是岁，契丹耶律阿保机，帅众三十万寇云州，晋王与之连和，约为兄弟，延之帐中，纵酒尽欢，约共击梁。或劝晋王擒之，王曰：“雠敌未灭而失信夷狄，自亡之道也。”留之旬日，厚赠遗之。阿保机既归而背盟，更附于梁，晋王由是恨之。

纲　梁以钱镠为吴越王。

目　镇海节度判官罗隐说镠举兵讨梁，谓：“纵无成功，犹可退保杭、越，自为‘东帝’。奈何交臂事贼，为终古之羞乎！”镠始以隐为不遇于唐，必有怨心；及闻其言，虽不能用，心甚义之。

纲　梁以高季昌为荆南节度使。

目　依政进士梁震，唐末登第。归蜀，过江陵，高季昌爱其才识，留之，欲奏为判官。震耻之，欲去，恐及祸，乃曰：“震素不慕荣宦，明公不以为愚，必欲使参谋议，但以白衣侍樽俎可也。”季昌许之。震终身止称“前进士”，不受高氏辟署。季昌甚重之，以为谋主，呼曰“先辈”。

纲　梁主封其兄全昱为广王。

目　全昱不乐在京师，常居砀山故里，三子皆封王。

纲　梁礼部尚书苏循等致仕。

目　循及其子楷，自谓有功于梁，朝夕望为相。梁主薄其为人，敬翔、李振亦鄙之，言于梁主曰：“苏循，唐之鸱枭，卖国求利，不可以立于维新之朝。”诏循等十五人并勒致仕，楷斥归田里。

纲　秋七月，梁以刘守光为卢龙节度使。

纲　九月，蜀王王建称帝。

纲　戊辰，春正月，晋王李克用卒，子存勖立。

目　晋王病笃。命其弟克宁、监军张承业、大将李存璋、吴珙、掌书记卢质立其子存勖为嗣，曰：“此子志气远大，必能成吾事，尔曹善教导之。”又谓克宁等曰：“以亚子累汝！”亚子，存勖小名也。言终而卒。存勖袭位。

纲　二月，梁主晃弑济阴王。

纲　夏五月，晋王攻梁夹寨，破之，潞州围解。

目　李思安攻潞州，久不下。晋王与诸将谋曰：“上党，河东之藩蔽，无上党，是无河东也。且朱温所惮者先王尔，闻吾新立，以为童子未闲军旅，必有骄怠之心。若简精兵倍道趣之，出其不意，破之必矣。取威定霸，在此一举，不可失也！”乃大阅士卒，以丁会为都招讨使，帅周德威等发晋阳。五月朔，晋王伏兵三垂冈下，诘旦大雾，进兵直抵夹寨。梁军无斥候，将士尚未起，晋王命周德威、李嗣源分兵为二道，填堑烧寨，鼓噪而入。梁兵大溃，南走，失亡将士万计，委弃资械山积。梁主闻夹塞不守，大惊，既而叹曰：“生子当如李亚子，克用为不亡矣！至如吾儿，豚犬尔！”

纲　晋王归晋阳。

目　晋王归晋阳，休兵行赏。命州县举贤才，黜贪残，宽租税，抚孤穷，伸冤滥，禁奸盗，境内大治。

纲　淮南张颢、徐温弑其节度使杨渥，温复攻颢，杀之。

纲　秋七月，淮南将吏推杨隆演为节度使。

纲　己巳，春正月，梁迁都洛阳。

纲　淮南徐温自领升州刺史。

目　徐温以金陵形胜，战舰所聚，乃自以淮南行军副使领升州刺史，留广陵，以其假子、元从指挥使知诰为升州防遏兼楼船副使，往治之。

纲　夏四月，梁以王审知为闽王。

目　审知俭约，常蹑麻履，府舍卑陋，未尝营葺。宽刑薄赋，公私富实，境内以安。

纲　秋七月，梁以刘守光为燕王。

纲　庚午，春二月，岐王承制，加杨隆演嗣吴王。

纲　夏四月，梁宋州献瑞麦。

目　梁宋州节度使衡王友谅献瑞麦，一茎三穗，梁主曰：“丰年为上瑞。今宋州大水，安用此为！”诏除本县令名，遣使诘责友谅，以惠王友能代之。

纲　辛未，春正月，朔，日食。

纲　三月，梁清海节度使刘隐卒，弟岩知留后。

纲　秋八月，燕王刘守光称帝。

纲　冬十月，晋遣李承勋使于燕。

目　晋王闻刘守光称帝，大笑曰：“俟彼十年，吾当问其鼎矣。”张承业请遣使致贺以骄之，晋王遣太原少尹李承勋往，用邻藩通使之礼。燕典客欲使称臣庭见，承勋曰：“吾受命于唐朝，为太原少尹，燕王岂得而臣之乎！”守光怒，囚之，数日，竟不能屈。

纲　十一月，幽州参军冯道奔晋。

目　刘守光攻赵易、定，道以为未可，系狱。得免，亡奔晋，张承业荐之晋王，以为掌书记。

纲　刘守光寇易、定，晋遣兵救之。

纲　壬申，春正月，晋师及镇、定之兵伐幽州。二月，梁主救之，大败，走还。

纲　夏五月，梁主至洛阳。

目　梁主至洛阳，疾甚，谓近臣曰：“我经营天下三十年，不谓太原余孽更昌炽如此！吾观其志不小，天复夺我年，我死，诸儿非彼敌也，吾无葬地矣！”因哽咽，绝而复苏。

纲　六月，梁郢王友珪弑其主晃而自立。

目　梁主长子友裕早卒。次假子博王友文，梁主特爱之，常留守东都。次郢王友珪，其母娼也，为控鹤指挥使，无宠。次均王友贞，为东都指挥使。初，张后严整多智，梁主敬惮之。后殂，梁主恣意声色，诸子虽在外，常征其妇入侍，友文妇王氏色美，尤宠之，欲以友文为太子。友珪心不平。

梁主疾甚，命王氏召友文，欲付以后事。友珪妇张氏知之，密告友珪。珪与统军韩勍合谋，以牙兵杂控鹤士中，夜斩关入，至寝殿，梁主惊起曰：“我固疑此贼，恨不早杀之。汝悖逆如此，天地岂容汝乎！”友珪曰：“老贼，万段！”友珪仆夫冯廷谔刺梁主腹，刃出于背。以败毡裹之，瘗于寝殿。遣供奉官丁昭溥驰诣东都，命友贞杀友文。矫诏称：“友文谋逆，赖友珪忠孝，将兵诛之，宜令友珪权主军国之务。”韩勍为友珪谋，多出金帛赐诸军及百官以取悦。乃发丧即位。

纲　秋七月，梁以杨师厚为天雄节度使。

纲　梁遣兵击河中，节度使朱友谦降晋。

纲　梁以敬翔同平章事。

纲　冬十月，晋王救河中，梁兵败走。





梁主瑱


纲　癸酉，春二月，梁均王友贞起兵讨贼。友珪伏诛，友贞立于大梁，更名瑱。友谦复归梁。

目　友珪遽为荒淫，内外愤怒。驸马都尉赵岩，太祖之婿也；龙虎统军袁象先，太祖之甥也。岩奉使至大梁，均王友贞密与之谋诛友珪，岩曰：“此事成败，在杨令公。得其一言谕禁军，吾事立办。”均王乃遣腹心说师厚曰：“郢王篡弑，人望属在大梁，公若因而成之，此不世之功也。”师厚乃遣其将王舜贤至洛阳，阴与袁象先谋。岩归洛阳，亦与象先定计。象先等帅禁兵数千人突入宫中。友珪令冯廷谔先杀妻，次杀己，廷谔亦自刭。均王即位于大梁，更名瑱。加杨师厚兼中书令，赐爵邺王。遣使招抚朱友谦，友谦复称藩。

纲　夏四月，晋师逼幽州。拔平、营州。

纲　六月，梁赐高季昌爵渤海王。

纲　冬十一月，晋王入幽州，执刘仁恭及守光以归。

纲　甲戌，春正月，刘仁恭、刘守光伏诛。

目　晋王以练刘仁恭父子，凯歌入于晋阳，献于太庙，自临斩刘守光。械仁恭于代州，刺其心血以祭先王墓，然后斩之。

纲　高季昌攻蜀夔州，不克。

纲　秋八月，蜀以毛文锡判枢密院。

目　峡上有堰，或劝蜀主乘夏秋江涨，决之以灌江陵。文锡谏曰：“季昌不服，其民何罪！陛下方以德怀天下，忍以邻国之民为鱼鳖食乎！”蜀主乃止。

纲　乙亥，春正月，梁分天雄为两镇。夏四月，魏人降晋。六月，晋王入魏。

纲　秋七月，梁刘引兵袭晋阳，不至，还守莘城。

目　刘以晋兵尽在魏州，晋阳必虚，欲袭取之，乃潜引兵自黄泽西去。晋人怪军数日不出，遣骑觇之，时见旗帜循堞往来，晋王曰：“吾闻刘用兵，一步百计，此必诈也。”更使觇之，乃缚刍为人，执旗乘驴在城上尔。晋王曰：“长于袭人，短于决战，计彼行才及山下。”　亟发骑兵追之。晋将李嗣恩倍道先入晋阳，城中知之，勒兵为备。粮尽，又闻晋有备，追兵在后，众惧，将溃，谕止之。

周德威闻西上，自幽州引千骑救晋阳。知临清有蓄积，欲据之以绝晋粮道。德威争追至南宫，擒其斥候者，断腕而纵之，使言曰：“周侍中已据临清矣！”诘朝，略营而过，入临清。引军趋贝州，军堂邑，德威攻之，不克。翌日，军于莘县，堑而守之。晋王营莘西三十里，一日数战。

晋王爱元行钦骁健，从李嗣源求之，赐姓名曰李绍荣。王复欲求高行周，重于发言，密使人以官禄啖之，行周辞曰：“代州养壮士，亦为大王尔，行周事代州，亦犹事大王也。代州脱行周兄弟于死，行周不忍负之。”乃止。

纲　八月，梁刘攻镇、定营，晋击败之。

纲　冬十月，梁康王友敬作乱，伏诛。

目　梁德妃张氏卒，将葬，友敬使腹心数人匿于寝殿；梁主觉之，召宿卫兵索殿中，得而手刃之。捕友敬，诛之。由是疏忌宗室，专任赵岩及妃兄弟汉鼎、汉杰、从兄弟汉伦、汉融。岩等依势弄权，卖官鬻狱，离间旧将相，敬翔、李振虽为执政，所言多不用。振每称疾不预事，政事日紊，以至于亡。

纲　丙子，春正月，梁以李愚为左拾遗。

目　梁主闻李愚学行，召为左拾遗，充崇政院直学士。衡王友谅贵重，李振等见皆拜之，愚独长揖，梁主让之曰：“衡王，朕兄也，朕犹拜之，卿长揖可乎？”对曰：“陛下以家人礼见衡王，拜之宜也。振等陛下家臣；臣于王无素，不敢妄有所屈。”久之，竟以抗直罢。

纲　秋九月，晋王还晋阳。

目　王性孝，虽经营河北，而数还晋阳省曹夫人，岁再三焉。

纲　冬十二月，晋以张瓘为麟州刺史。

目　张承业治家甚严，有侄为盗，杀贩牛者，承业斩之。晋王以其侄瓘为麟州刺史，承业谓曰：“汝本为贼，惯为不法，今若不悛，死无日矣！”由此瓘所至，不敢贪暴。

纲　契丹称帝改元。

目　契丹主阿保机自称皇帝，国人谓之天皇王。以妻述律氏为皇后，置百官，改元神册。晋王方经营河北，欲结契丹为援，常以叔父事阿保机，以叔母事述律后。刘守光末年衰困，遣参军韩延徽求援于契丹，阿保机怒其不拜，留之，使牧马于野。延徽有智略，颇知属文。述律后曰：“延徽能守节不屈，此今之贤者，奈何辱以牧圉？宜礼而用之。”阿保机召与语，悦之，遂以为谋主。延徽始教契丹建牙开府，筑城郭，立市里，以处汉人，使各有配偶，垦蓺荒田。由是汉人安业，逃亡者少。契丹威服诸国，延徽有功焉。顷之，逃奔晋阳。晋王欲置之幕府，掌书记王缄疾之。延徽不自安，求归省母，遂复入契丹，阿保机待之益厚。至是，以为相。延徽寄书于晋王曰：“非求恋英主，非不思故乡，所以不留，正惧王缄之谗尔。”因以老母为托，且曰：“延徽在此，契丹必不南牧。”故终同光之世，契丹不深入为寇，延徽之力也。

纲　晋王如魏州。

纲　丁丑，春二月，晋新州裨将卢文进杀其防御使李存矩，亡奔契丹。

纲　三月，契丹陷新州，晋师攻之，不克。

纲　契丹围幽州，夏四月，晋王遣李嗣源将兵救之。

目　契丹乘胜进围幽州，卢文进教之攻城。周德威遣使告急，晋王与梁相持河上，欲分兵则兵少，欲勿救恐失之，谋于诸将，独李嗣源、李存审、阎宝劝王救之。王喜曰：“昔太宗得一李靖犹擒颉利，今吾有猛将三人，复何忧哉！”存审、宝以为虏无辎重，势不能久，不若俟其还而击之。李嗣源曰：“德威，社稷之臣，今朝夕不保，恐变生于中，何暇待虏之衰！臣请身为前锋以赴之。”王曰：“公言是也。”即日，命治兵。四月，命嗣源将兵先进，宝以镇、定之兵继之。

纲　五月，吴徐温徙治升州。

纲　秋八月，刘岩称越帝于广州。

纲　晋师击契丹，败之，幽州围解。

纲　冬十月，晋王还晋阳。

目　王连岁出征，凡军府政事一委监军使张承业，承业劝课农桑，畜积金谷，收市兵马，征租行法不宽贵戚，由是军民肃清，馈饷不乏。王或时须钱蒱博及给赐伶人，而承业靳之。王乃置酒库中，令其子继岌为承业舞，指钱欲赐之，承业曰：“此钱，大王所以养战士也，承业不敢以为私礼。”王不悦，语侵之，承业怒曰：“仆老敕使尔！非为子孙计，惜此库钱，所以佐王成霸业也；不然，王自取用之，何问仆为！不过财尽人散，一无所成尔。”王怒，顾李绍荣索剑。承业起挽王衣，泣曰：“仆受先王顾托之命，誓为国家诛汴贼，若以惜库物死于王手，仆下见先王无愧矣。”曹太夫人闻之，遽令召王，王惶恐叩头谢，请承业痛饮以分其过，承业不肯。王入宫，太夫人使人谢承业曰：“小儿忤特进，已笞之矣。”明日，与王俱至承业第谢之。未几，承制授承业开府仪同三司、左卫上将军、燕国公。承业固辞不受，但称唐官终身。

卢质嗜酒轻傲，王衔之。承业恐其及祸，乘间言曰：“质数无礼，请为大王杀之。”王曰：“吾方招纳贤士以就功业，七哥何言之过也！”承业起贺曰：“王能如此，何忧不得天下！”质由是获免。

纲　十一月，晋王如魏州。

纲　戊寅，春正月，晋师掠梁濮、郓而还。

目　梁敬翔上疏曰：“国家连年丧师，疆土日蹙。陛下所与计事者皆左右近习，岂能量敌国之胜负乎！宜询访黎老，别求异策；不然，忧未艾也。”疏奏，赵、张之徒言翔怨望，梁主遂不用。

纲　夏六月，蜀主建殂，太子宗衍立。

纲　秋七月，吴以徐知诰为淮南行军副使，辅政。

目　吴徐温入朝于广陵，以知诰为行军副使，知谏权润州团练事。温还金陵，庶政皆决于知诰。知诰事吴王尽恭，接士大夫以谦，御众以宽，约身以俭。蠲逋税，求贤才，纳规谏，除奸猾，杜请托。于是士民归心，宿将悦服。以宋齐丘为谋主。

先是吴有丁口钱，又计亩输钱，钱重物轻，民甚苦之。齐丘请蠲丁口钱，余税悉输谷帛，知诰从之。由是江、淮间旷土益辟，桑柘满野，国以富强。

知诰欲进用齐丘，而徐温恶之。知诰夜引齐丘于水亭屏语，常至夜分，或居高堂，悉去屏障，独置大炉，以铁筯画灰为字，随以匙灭去之，故其所谋，人莫得而知也。

纲　八月，晋王大举伐梁。

目　晋王谋大举伐梁，周德威将幽州步骑三万，李存审、李嗣源及王处直遣将各将步骑万人，及诸部落奚、契丹、室韦、吐谷浑皆以兵会之。并河东、魏博之兵，大阅于魏州，军于麻家渡。梁贺瓌、谢彦章屯濮州北，相持不战。

晋王好自引轻骑迫敌营挑战，危窘者数四，赖李绍荣力战，得免。赵王镕及王处直皆遣使致书曰：“元元之命系于王，本朝中兴系于王，奈何自轻如此！”王笑谓使者曰：“定天下者，非百战何由得之，安可深居帷房以自肥乎！”一旦将出，李存审扣马泣谏曰：“大王当为天下自重。先登陷阵，存审之职也。”王为之揽辔而还。他日，伺存审不在，策马急出，以数百骑抵梁营，谢彦章伏精甲五千，围王数十重，王力战，仅得出，始以存审之言为忠。

纲　冬十一月，越改国号汉。

纲　十二月，晋王与梁战于胡柳陂，周德威败死。晋王收兵复战，大破梁军。

纲　己卯，春三月，晋以郭崇韬为中门副使。

目　孟知祥荐教练使雁门郭崇韬能治剧，王以为中门副使。崇韬倜傥有智略，临事敢决，王宠待日隆。知祥称疾辞位，崇韬专典机密。

纲　夏四月，吴王隆演建国改元。

纲　秋七月，吴越攻吴常州，吴人与战，破之。

目　吴越王镠遣钱传瓘将兵三万攻吴常州，徐温帅诸将拒之，战于无锡。吴越兵败，杀其将何逢，传瓘遁去。

温募生获叛将陈绍者赏钱百万，获之。绍勇而多谋，温复使之典兵。初，吴将曹筠亦奔吴越，温厚遇其妻子，遣间使告之曰：“使汝不得志而去，吾之过也。”及是役，筠复奔吴。温自数昔日不用筠言者三，而不问其罪，归其田宅，复其军职。筠内愧而卒。

吴越王镠见何逢马，悲不自胜，故将士心附之。镠自少在军中，夜未尝寐，倦极则就圆木小枕，或枕大铃，寐熟辄敧而寤，名曰“警枕”。置粉盘于卧内，有所记则书盘中，比老不倦。

纲　晋王以冯道掌书记。

纲　八月，吴与吴越连和。

纲　冬十二月，吴团结民兵。

目　吴禁民私畜兵器，盗贼益繁。御史台主簿卢枢言：“今四方分争，宜教民战，且善人畏法禁而奸民弄干戈，是欲偃武而反招盗也。宜团结民兵，使之习战，自卫乡里。”从之。

纲　庚辰，夏五月，吴宣王隆演卒，弟溥立。

目　王疾，温自金陵入朝，议当为嗣者。或曰：“蜀先主谓武侯：‘嗣子不才，君宜自取。’”温正色曰：“吾果有意取之，当在诛张颢之初，岂至今日邪！使杨氏无男，有女亦当立之。敢妄言者斩！”乃以王命迎丹阳公溥监国。王殂，溥即位。

纲　辛巳，春正月，晋得传国宝。

目　蜀主、吴王屡以书劝晋王称帝，晋王以示僚佐曰：“昔王太师亦尝遗先王书，劝以自帝一方。先王语余云：‘昔天子幸石门，吾发兵诛贼臣，当是之时，威振天下，吾若挟天子据关中，自作九锡禅文，谁能禁我！顾吾家世忠孝，立功帝室，誓死不为耳。他日当务以复唐社稷为心，慎勿效此曹所为！’言犹在耳，此议非所敢闻也。”因泣。既而将佐及藩镇劝进不已，乃令有司市玉造法物。

黄巢之破长安也，魏州僧得传国宝，至是，以为常玉，将鬻之。或识之，曰：“传国宝也。”乃诣行台献之，将佐皆奉觞称贺。张承业闻之，亟诣魏州谏曰：“吾王世世忠于唐室，救其患难，所以老奴三十余年为王捃拾财赋，召补兵马，誓灭逆贼，复本朝宗社耳。今河北甫定，朱氏尚存，而王遽即大位，殊非从来征伐之意，天下其谁不解体乎！王何不先灭朱氏，复列圣之深雠，然后求唐后而立之，南取吴，西取蜀，汛扫宇内，合为一家，当是之时，虽使高祖、太宗复生，谁敢居王上者？让之愈久则得之愈坚矣。老奴之志无他，但以受先王大恩，欲为王立万年之基耳。”王曰：“此非余所愿，奈群下意何。”承业知不可止，恸哭曰：“诸侯血战，本为唐家，今王自取之，误老奴矣！”即归晋阳，邑邑成疾，不复起。

纲　秋七月，晋以苏循为节度副使。

目　晋王既许藩镇之请，求唐旧臣。朱友谦遣苏循诣行台，循至魏州，望府即拜，谓之“拜殿”。见王呼万岁舞蹈，泣而称臣。翌日，又献大笔三十枚，谓之“画日笔”。王大喜，即命循为河东节度副使。张承业深恶之。

纲　壬午，冬十一月，唐特进、河东监军使张承业卒。

目　曹太夫人诣其第，为之行服，如子侄之礼。晋王闻之，亦不食者累日。

右后梁二主，共十七年。





纲鉴易知录卷六一


后唐纪


庄宗皇帝


纲　癸未，夏四月，晋王存勖称皇帝于魏州，国号唐。

纲　唐以豆卢革、卢程同平章事，郭崇韬、张居翰为枢密使。

纲　闰月，唐遣李嗣源袭梁郓州，取之。以嗣源为节度使。

纲　秋七月，唐卢程罢。

纲　八月，梁以段凝为招讨使，遣王彦章、张汉杰攻郓州。

纲　梁将康延孝奔唐。

目　唐主引兵屯朝城。康延孝来奔，唐主解锦袍玉带赐之，以为招讨指挥使。问以梁事，对曰：“梁朝地不为狭，兵不为少；然主既暗懦，赵、张擅权。段凝智勇俱无，近又闻欲数道出兵，令董璋趣太原，霍彦威寇镇、定，王彦章攻郓州，段凝当陛下，决以十月大举。臣窃观梁兵，聚则不少，分则不多。愿陛下养勇蓄力以待其分，帅精骑五千自郓州直抵大梁，擒其伪主，旬月之间，天下定矣。”唐主大悦。

纲　冬十月，唐主救郓州。梁师败绩，王彦章死之。唐主入大梁，梁主瑱自杀。唐遂灭梁。

目　唐主闻梁人欲大举，数道入寇，深以为忧。召郭崇韬问之，对曰：“梁今悉以精兵授段凝，决河自固，恃此不复为备。凝非将材，不足畏。降者皆言大梁无兵，陛下若留兵守魏，固保杨刘，自以精兵与郓州合势，长驱入汴，伪主授首，则诸将自降矣。”唐主曰：“此正合朕志。丈夫得则为王，失则为虏，吾行决矣！”

王彦章将攻郓州，李嗣源遣从珂逆战，败其前锋，彦章退保中都。捷奏至，唐主喜曰：“郓州告捷，足壮吾气。”济河至郓州，中夜进军，以李嗣源为前锋，遇梁兵，一战败之，追至中都，围之。梁兵溃，追击，破之。彦章走，将军李绍奇追之，彦章重伤，马踬，遂擒之，并擒张汉杰等二百余人，斩首数千级。

唐主惜彦章之材，欲用之。彦章曰：“余本匹夫，蒙梁恩，位至上将，与皇帝交战十五年；今兵败力穷，死自其分，纵皇帝怜而生我，我何面目见天下之人乎！岂有朝为梁将，暮为唐臣！此我所不为也。”

康延孝请亟取大梁，嗣源曰：“兵贵神速。今彦章就擒，段凝必未之知；此去大梁至近，无险，方陈兼程，信宿可至。段凝未离河上，友贞已为吾擒矣。延孝之言是也，请陛下以大军徐进，臣愿以千骑前驱。”唐主从之。令下，诸军踊跃。嗣源是夕遂行。明日，唐主发中都。以王彦章终不为用，斩之。

越二日，至曹州，梁守将降。梁主闻彦章就擒，唐军且至，日夜涕泣，不知所为。置传国宝于卧内，忽失之，已为左右窃之迎唐军矣。梁主谓皇甫麟曰：“吾不能自裁，卿可断吾首。”麟泣曰：“臣为陛下挥剑死唐军则可矣，不敢奉此诏。”梁主曰：“卿欲卖我邪？”麟欲自刭，梁主持之曰：“与卿俱死。”麟遂弑梁主，因自杀。

梁主为人温恭俭约，无荒淫之失；但宠信赵、张，使擅威福，疏弃敬、李旧臣，不用其言，以至于亡。

李嗣源军行五日，至大梁，王瓒开门出降。是日唐主亦至，入自梁门，嗣源迎贺，唐主喜不自胜，手引嗣源衣，以头触之曰：“吾有天下，卿父子之功也，天下与尔共之。”诏漆朱友贞首，函之，藏于太社。

纲　梁段凝降唐。

纲　敬翔、李振、赵岩、张汉杰等伏诛，夷其族。

纲　唐毁梁宗庙，追废朱温、朱友贞为庶人。

纲　唐以郭崇韬守侍中。

纲　梁河南尹张宗奭入朝于唐。

目　宗奭来朝，复名全义。唐主欲发梁太祖墓，斲棺焚尸，全义言：“朱温虽国之深雠，然其人已死，刑无可加，屠灭其家，足以为报，乞免焚斲，以存圣恩。”唐主从之，但铲其阙室，削封树而已。

纲　唐加李嗣源中书令。

纲　楚王殷遣使入贡于唐。

纲　吴遣使如唐。

纲　吴贬钟泰章为饶州刺史。

目　吴人有告寿州团练使钟泰章侵市官马者，徐知诰遣王稔代之。以泰章为饶州刺史。徐温召至金陵，使陈彦谦诘之三，不对。或问泰章“何以不自辨？”泰章曰：“吾在寿州，去淮数里，步骑五千，苟有他志，岂王稔单骑能代之乎！我义不负国，虽黜为县令亦行，况刺史乎！何为自辨，以彰朝廷之失！”

纲　彗星见。

纲　十一月，唐以李绍钦为泰宁节度使。

目　绍钦因伶人景进纳货于宫掖，故是有命。

唐主幼善音律，或时自傅粉墨，与优人共戏于庭，以悦刘夫人，优名谓之“李天下”。尝自呼曰“李天下，李天下”，优人敬新磨遽前批其颊。唐主失色，新磨徐曰：“理天下者只有一人，尚谁呼邪！”唐主悦，厚赐之。诸伶出入宫掖，侮弄搢绅，群臣愤疾，莫敢出气。

纲　唐以赵光胤、韦说同平章事，豆卢革判租庸，兼盐铁转运使。

目　唐荆南节度使高季兴入朝。

纲　十二月，唐迁都洛阳。

目　从张全义之请也。

纲　甲申，春正月，岐王茂贞遣使入贡于唐。

纲　二月，唐主祀南郊，大赦。

目　郭崇韬颇受馈遗，所亲谏之，崇韬曰：“吾禄赐巨万，岂藉外财！但以伪梁之季，贿赂成风，今河南藩镇皆梁之旧臣，主上之仇雠也，若拒，其意能无惧乎！吾特为国家藏之私室耳。”及将祀南郊，崇韬献钱十万缗。先是，宦官劝唐主分天下财赋为内外府，州县上供者入外府，充经费；方镇贡献者入内府，充宴赐。于是外府常虚竭无余，而内府山积。及是乏劳军钱，崇韬言于上曰：“臣已倾家所有以助大礼，愿陛下亦出内府之财以赐有司。”唐主默然久之，曰：“晋阳自有储积，可令租庸辇取。”于是军士皆不满望，始怨恨，有离心矣。

纲　唐以李茂贞为秦王。

纲　唐立夫人刘氏为后。

目　郭崇韬位兼将相，权侔人主，性刚急，遇事辄发，嬖幸侥求，多所摧抑，宦官朝夕短之，崇韬扼腕不能制。先是，唐主欲以刘夫人为皇后，而有正妃韩夫人在，太后素恶刘夫人，崇韬亦屡谏，唐主以是不果。于是所亲说崇韬曰：“公若请立刘夫人为皇后，则伶官辈不能为患矣。”崇韬从之，与宰相帅百官共奏，请立之。

纲　三月，唐封高季兴为南平王。

纲　唐以李存贤为卢龙节度使。

目　初，唐主尝与存贤手搏，存贤不尽其技，唐主曰：“汝能胜我，当授藩镇。”存贤乃仆唐主。至是，以存贤镇幽州，曰：“手搏之约，吾不食言矣。”

纲　夏四月，唐遣客省使李严如蜀。

目　唐遣客省使李严使于蜀。严还言：“王衍童荒纵，不亲政务，贤愚易位，刑赏紊乱，大兵一临，瓦解土崩可翘足而待也。”唐主然之。

纲　唐秦王李茂贞卒。

纲　五月，唐以李继为凤翔节度使。

纲　秋八月，唐以孔谦为租庸使。

目　谦重敛急征，以充唐主之欲，民不聊生，赐号“丰财赡国功臣”。

纲　冬十二月，契丹寇蔚州，唐遣李嗣源御之。

纲　乙酉，春二月，唐以李嗣源为成德节度使。

纲　三月，唐黜李从珂为突骑指挥使。

目　唐主性刚好胜，不欲权在臣下，信伶官之谗，颇疏忌宿将。李嗣源家在太原，表从珂为北京内牙指挥使以便其家。唐主怒，黜从珂为突骑指挥使，帅数百人戍石门镇。

纲　秋七月，唐太后曹氏殂。

目　唐主哀毁，五日方食。

纲　八月，唐主杀其河南令罗贯。

目　贯性强直，为郭崇韬所知，用为河南令。为政不避权豪，伶宦请托，一不报，皆以示崇韬，崇韬奏之，由是伶宦切齿。张全义亦恶之，遣婢诉于刘后，后与伶宦共毁之，唐主含怒未发。会往视坤陵，道泞，桥坏。怒，下贯狱，明日传诏杀之。崇韬谏曰：“贯法不至死。”唐主怒曰：“太后灵驾将发，天子朝夕往来，桥道不修，卿言无罪。是党也！”崇韬曰：“陛下以万乘之尊，怒一县令，使天子谓陛下用法不平，臣之罪也。”唐主不听。贯竟死，暴尸府门，远近冤之。

纲　九月，唐遣魏王继岌及郭崇韬将兵伐蜀。

目　唐主与宰相议伐蜀，以继岌充西川行营都统，郭崇韬充都招讨制置等使，军事悉以委之。又以高季兴充招讨使，李继充转运使，李令德、李绍琛、张筠、毛璋、董璋、李严皆为列将，将兵六万伐蜀。工部尚书任圜、翰林学士李愚并参预军机。

纲　冬十一月，唐师灭蜀，蜀主王衍降。

目　郭崇韬入散关，倍道而进，蜀王承捷以凤、兴、文、扶四州印节迎降，崇韬曰：“平蜀必矣。”

蜀主命王宗弼守利州。李绍琛昼夜兼行趣利州，继岌至兴州，蜀诸城镇皆望风款附。

高季兴常欲取三峡，畏蜀将张武，不敢进。至是，乘唐兵势，自将水军上峡取施州。武以铁锁断江路，季兴遣勇士乘舟斫之。会风大起，舟于锁，不能进退，季兴轻舟遁去。

崇韬遗王宗弼书，为陈利害；宗弼弃城归成都。李绍琛进至绵州，蜀断绵江浮梁，水深，无舟楫，绍琛与李严乘马浮度江，从兵得济者仅千人，溺死者亦千人，遂入鹿头关，据汉州。宗弼遣使劳军，且以蜀主书遗李严曰：“公来吾即降。”严驰入成都，蜀主遣兵部侍郎欧阳彬奉降书以迎继岌、崇韬。继岌至成都，李严引蜀主出降。大军入成都，崇韬禁侵掠，市不改肆。自出师至是凡七十日。

高季兴闻蜀亡，方食，失匕箸，曰：“是老夫之过也。”梁震曰：“不足忧也。唐主得蜀益骄，亡无日矣，安知其不为吾福。”

纲　十二月中，闽主王审知卒，子延翰立。

纲　唐以孟知祥为西川节度使。

纲　闰月，唐遣宦者马彦珪使蜀军。

目　郭崇韬素疾宦者，宦官皆切齿。时蜀中盗贼群起，崇韬恐大军既去，更为后患，命任圜、张筠分道招讨，以是淹留未还。唐主遣宦者向延嗣促之；崇韬不出迎，延嗣怒。李从袭曰：“近闻郭廷诲白其父，请表己为蜀帅。诸将皆郭氏之党，王寄身于虎狼之口，一朝有变，吾属不知委骨何地矣。”延嗣归，具以语刘后。后泣诉于唐主，请早救继岌。唐主复遣宦官马彦珪驰诣成都。彦珪说刘后自为教与继岌，令杀崇韬。

纲　楚铸铅铁钱。

纲　丙戌，春正月，唐魏王继岌杀郭崇韬。

目　魏王继岌将发成都，马彦珪至，以皇后教示继岌，李从袭等相与巧陈利害，继岌从之。召崇韬计事，从者李环挝碎其首，并杀其子廷诲、廷信。

纲　二月，唐邺都乱，遣李绍荣招谕之。

纲　唐李绍荣攻邺都，不克。

纲　唐遣李嗣源将亲军讨邺都。

纲　唐讨邺兵劫李嗣源入邺都。

目　李嗣源至邺都城西南，下令，诘旦攻城。是夜，从马直军士张破败作乱，帅众大噪，焚营。嗣源叱而问之，对曰：“将士从主上十年，百战以得天下。今贝州戍卒思归，主上不赦，从马数卒喧竞，遽欲尽诛其众。我辈初无叛心，但畏死耳。今欲与城中合势，请主上帝河南，令公帝河北。”嗣源涕泣谕之，不从。遂拔白刃拥嗣源及李绍真等入城；城中不受外兵，逆击之，皆溃。赵在礼帅诸校迎拜嗣源，泣谢曰：“将士辈负令公，敢不惟命是听！”嗣源诡说在礼曰：“凡举大事，须藉兵力。今外兵流散无所归，我为公出收之。”在礼乃听嗣源、绍真出城，宿魏县，散兵稍有至者。

纲　唐李嗣源奔相州。

目　李嗣源之为乱兵所逼也，李绍荣有众万人，营于城南，嗣源遣人召之，欲与共攻乱者。绍荣疑，不应。及嗣源入邺，遂引兵去。嗣源在魏县，众不满百，李绍真所将镇兵五千归之，由是后稍振。

嗣源欲归藩待罪，中门使安重诲曰：“公为元帅，不幸为凶人所劫；李绍荣不战而退，归朝必以公借口。公若归藩，则为据地邀君，适足以实谗慝之口耳。不若星行诣阙，面见天子，庶可自明。”嗣源曰：“善！”南趣相州，遇马坊使康福，得马数千匹，始能成军。

纲　唐李嗣源引兵向大梁。

目　李绍荣退保卫州，奏李嗣源已叛，与贼合。嗣源遣使上章自理，一日数辈，皆为绍荣所遏，不得通。嗣源由是疑惧。

石敬塘曰：“夫事成于果决，而败于犹豫，安有上将与叛卒入贼城，而他日得保无恙乎！大梁，天下之要会也，愿假三百骑先往取之；公引大军亟进，如此始可自全。”康义诚曰：“主上无道，军民怨望，公从众则生，守节必死。”嗣源乃令安重诲移檄会兵。李从珂将所部兵趣镇州，与虞候将王建立合，倍道从嗣源。嗣源分三百骑使石敬塘将之前驱，李从珂为殿，军势大盛。李绍荣至洛阳，劝唐主幸关东招抚，唐主从之。

纲　唐主如关东，李嗣源入大梁，唐主乃还。

目　唐主发洛阳，知汴州孔循遣使迎唐主，亦遣使输款于嗣源，曰：“先至者得之。”嗣源入大梁。唐主至万胜镇，闻嗣源已据大梁，诸军离叛，神色沮丧，登高叹曰：“吾不济矣！”即命旋师。唐主至石桥西，置酒悲涕。晚，入洛城。

纲　夏四月，唐伶人郭从谦弑其主存勖。李嗣源入洛阳。

目　四月朔，从马直指挥使郭从谦帅所部兵攻兴教门。唐主方食，闻变，帅卫兵击之。乱兵焚兴教门，缘城而入，近臣宿将皆释甲潜遁。俄而唐主为流矢所中，须臾遂殂，左右皆散，鹰坊人善友敛乐器覆尸而焚之。是日，李嗣源至罂子谷，闻之，恸哭，谓诸将曰：“主上素得士心，正为群小蔽惑致此，今吾将安归乎！”乃入洛阳，止于私第，禁焚掠，拾庄宗骨于灰烬之中而殡之。是日，豆卢革帅百官上笺劝进，嗣源不许。

纲　唐李嗣源监国。

目　百官三笺请嗣源监国，嗣源乃许之。

纲　唐以安重诲为枢密使，张延朗为副使。

纲　唐张居翰罢，以孔循为枢密使。

纲　唐魏王继岌至长安，自杀。

纲　唐主嗣源立。

目　有司议即位礼。李绍真、孔循以为唐运已尽，宜自建国号。监国问左右：“何谓国号？”对曰：“先帝赐姓于唐，为唐复雠，故称唐。今梁朝之人不欲殿下称唐耳。”监国曰：“吾年十三事献祖，献祖以吾宗属，视吾犹子。又事武皇、先帝垂五十年，经纶攻战，未尝不预。武皇之基业，则吾之基业也，先帝之天下，则吾之天下也，安有同家而异国乎！”李琪曰：“若改国号，则先帝遂为路人，梓宫安所托乎！不惟殿下不忘三世旧君，吾曹为人臣者能自安乎！前代以旁支入继多矣，宜用嗣子柩前即位之礼。”众从之。监国服斩衰，于柩前即位，百官缟素。既而御衮冕受册，百官吉服称贺。

纲　唐以郑珏、任圜同平章事。

纲　唐初令百官转对。

目　初令百官正衙常朝外，五日一赴内殿起居，转对奏事。

纲　唐以冯道、赵凤为端明殿学士。

目　唐主目不知书，四方奏事皆令安重诲读之；重诲亦不能尽通，乃奏“请选文学之臣与之共事，以备应对。”乃置端明殿学士，以道、凤为之。

纲　秋七月，契丹阿保机死。

纲　九月，契丹德光立。

目　契丹述律后爱中子德光，故立之。

纲　冬十月，王延翰自称闽王。

纲　契丹卢龙节度使卢文进奔唐。

目　文进为契丹守平州，唐主遣人说之，以易代之后，无复嫌怨。文进所部皆华人，思归，乃帅其众十万归唐。

纲　十二月，闽王延禀弑其君延翰而立其弟延钧。





明宗皇帝


纲　丁亥，春正月，唐主更名亶。

目　初，唐主诏：“朕二名不连称者勿避。”至是乃改名。

纲　唐以冯道、崔协同平章事。

目　安重诲以孔循知朝士行能，多听其言。时议置相，循已荐郑珏，又荐崔协。而任圜欲用李琪；珏素恶琪，故循力沮之，谓重诲曰：“李琪非无文学，但不廉耳。”他日议于唐主前，圜曰：“重诲未悉朝中人物，为人所卖。协虽名家，识字甚少。臣既以不学忝相位，奈何更益以协，为天下笑乎！”唐主曰：“宰相重任，卿辈审之。吾在河东时，见冯书记多才博学，与物无竞，此可相矣。”既退，循不揖，拂衣去，因称疾不朝者数日。重诲谓圜曰：“今方乏人，协且备员，可乎？”圜曰：“明公舍李琪而相崔协，是犹弃苏合之丸，取蛣蜣之转也。”循与重诲日短琪而誉协，竟以道、协同平章事。

纲　唐主以其子从厚为河南尹，判六军诸卫事。

纲　二月，唐主以婿石敬塘为六军诸卫副使。

纲　唐郭从谦伏诛，夷其族。

纲　夏五月，唐任圜罢。

纲　唐以马殷为楚国主。

目　殷始建国，立宫殿，置百官，以姚彦章、许德勋为丞相。

纲　冬十月，吴丞相徐温卒。

纲　唐以石敬塘为侍卫亲军都指挥使。

纲　十一月，吴王杨溥称帝。

纲　十二月，唐以周玄豹为光禄卿，致仕。

目　初，晋阳相者周玄豹尝言唐主贵不可言，唐主欲召诣阙。赵凤曰：“玄豹言已验矣，无所复询。若置之京师，则轻躁狂险之人必辐凑其门，争问吉凶。自古术士妄言，致人族灭者多矣，非所以靖国家也。”乃就除光禄卿致仕，厚赐金帛而已。

纲　有年。

纲　戊子，春三月，唐以孔循为东都留守，王建立同平章事。

纲　秋七月，唐收曲税。

纲　八月，唐以王延钧为闽王。

纲　冬十二月，荆南节度使高季兴卒。

目　吴立其子从诲代之。

纲　己丑，春三月，楚王殷以其子希声知政事，总诸军。

纲　夏四月，唐以赵凤同平章事。

纲　秋七月，唐以高从诲为荆南节度使。

纲　有年。

目　唐主与冯道从容语及年谷屡登，四方无事。道曰：“臣昔在先皇幕府，奉使中山，历井陉之险，臣忧马蹶，执辔甚谨，幸而无失；逮至平路，放辔自逸，俄至颠陨。凡为天下者，亦犹是也。”唐主深以为然。又问道：“今岁虽丰，百姓赡足否？”道曰：“农家岁凶则死于流殍，岁丰则伤于谷贱，丰、凶皆病者，惟农家为然。臣记进士聂夷中诗云：‘二月卖新丝，五月粜新谷；医得眼前疮，剜却心头肉。’语虽鄙俚，曲尽田家之情状。农于四民之中最为勤苦，人主不可不知也。”唐主悦，命左右录其诗，常讽诵之。

纲　冬十月，吴加徐知诰兼中书令。

纲　庚寅，春三月，唐立淑妃曹氏为后。

纲　秋八月，唐以张延朗为三司使。

纲　唐立子从荣为秦王，从厚为宋王。

纲　九月，唐以范延光为枢密使。

纲　冬十一月，楚武穆王马殷卒，子希声嗣。

目　殷遗命诸子，兄弟相继。及卒，希声袭位，去建国之制。希声居丧无戚容，葬殷之日，顿食鸡数盘，其臣潘起讥之曰：“昔阮籍居丧食蒸豚，何代无贤！”

纲　辛卯，春二月，唐以安重诲为护国节度使。

纲　吴以宋齐丘为右仆射，致仕。

目　吴徐知诰欲以宋齐丘为相，齐丘自以资望素浅，欲以退让为高，谒归洪州葬父，因入九华山应天寺，启求隐居；吴王下诏征之，不至。知诰遣其子景通入山敦谕，齐丘始还，除右仆射，致仕。

纲　唐以李愚同平章事。

纲　夏四月，唐杀其太子太师致仕安重诲。

纲　秋九月，唐敕解纵五坊鹰隼。

目　敕解纵鹰隼，内外无得更进。冯道曰：“陛下可谓仁及鸟兽。”唐主曰：“不然。朕昔尝从武皇猎，时秋稼方熟，有兽逸入田中，遣骑取之，比得兽，余稼无几。以是思之，猎有损无益，故不为耳。”

纲　冬十一月，吴以其中书令徐知诰镇金陵，徐景通为司徒，辅政。

目　知诰表请归老金陵。以知诰为镇海、宁国节度使，镇金陵，总录朝政；以其子景通为司徒、同平章事，知中外左右诸军事，留江都辅政。以王令谋、宋齐丘为左右仆射，并同平章事，兼内枢使，使以佐景通。知诰作礼贤院于府舍，聚图书，延士大夫，与孙晟、陈觉议时事。

纲　壬辰，春二月，唐初刻九经版，印卖之。

纲　三月，吴越武肃王钱镠卒，子元瓘嗣。

目　镠寝疾，谓将吏曰：“吾疾必不起，诸儿皆愚懦，谁可为帅者？”众泣曰：“两镇令公，仁孝有功，孰不爱戴！”镠乃悉出印钥授传瓘，曰：“将吏推尔，宜善守之。”又曰：“子孙善事中国，勿以易姓废事大之礼。”卒年八十一。传瓘更名元瓘。

纲　秋七月，唐武安节度使马希声卒，八月，弟希范嗣。

纲　唐以李从珂为凤翔节度使。

纲　吴徐知诰广金陵城。

纲　九月，唐大理少卿康澄上疏论事，唐主优诏答之。

目　澄上疏曰：“国家有不足惧者五，有深可畏者六：阴阳不调不足惧，三辰失行不足惧，小人讹言不足惧，山崩川涸不足惧，蟊贼伤稼不足惧；贤人藏匿深可畏，四民迁业深可畏，上下相徇深可畏，廉耻道消深可畏，毁誉乱真深可畏，直言蔑闻深可畏。不足惧者，愿陛下存而勿问；深可畏者，愿陛下修而靡忒。”唐主优诏奖之。

纲　冬十一月，唐以石敬塘为河东节度使。

目　秦王从荣喜为诗，聚浮华之士高辇等于幕府，与相唱和，颇自矜伐。唐主语之曰：“吾虽不知书，然喜闻儒生讲经义，开益人智思。吾见庄宗好为诗，将家子又非素习，徒取人窃笑，汝勿效也。”从荣为人鹰视，轻佻峻急；既参朝政，骄纵不法。石敬塘兼六军诸卫副使，其妻永宁公主与从荣异母，素相憎疾，故敬塘不欲与从荣共事，常思外补以避之。会契丹欲入寇，唐主命择河东帅，枢密使范延光、赵延寿皆曰：“今帅臣可往者独石敬塘、康义诚耳。”枢密直学士李崧以为非石太尉不可，遂以敬塘镇河东。敬塘至晋阳，以部将刘知远、周瓌为都押衙，委以心腹；军事委远，帑藏委瓌。

纲　癸巳，春正月，闽王王延钧称帝，更名璘。

纲　唐以孟知祥为蜀王。

纲　三月，唐立子从珂为潞王，从益为许王。

纲　吴徐知诰营宫城于金陵。

目　宋齐丘劝知诰徙吴主都金陵，知诰乃营宫城于金陵。

纲　秋七月，唐以钱元瓘为吴王。

纲　冬十一月，唐主疾病，秦王从荣作乱，伏诛。

纲　唐主亶殂。

目　明宗性不猜忌，与物无竞，登极之年已踰六十，每夕于宫中焚香祝天，曰：“某胡人，因乱为众所推；愿天早生圣人，为生民主。”在位年谷屡丰，兵革罕用，较于五代，粗为小康。

纲　十二月，唐主从厚立。

目　唐主自终易月之制，即召学士读贞观政要、太宗实录，有致治之志；然不知其要，宽柔少断。李愚私谓同列曰：“位高责重，事亦堪忧。”孟知祥闻明宗殂，亦谓僚佐曰：“宋王幼弱，为政者皆胥吏小人，其乱可坐而俟也。”





闵帝


纲　甲午，春正月，唐以高从诲为南平王，马希范为楚王，钱元瓘为吴越王。

纲　蜀主孟知祥称帝。

纲　唐以潞王从珂为河东节度使，石敬塘为成德节度使。从珂举兵凤翔，唐遣兵讨之，官军降溃。

纲　唐潞王从珂至长安，唐主以康义诚为招讨使，将兵拒之。杀马军指挥使朱洪实。

目　从珂至长安，副留守刘遂雍迎谒。都监王景从等奔还，中外大骇。唐主不知所为，欲自迎潞王，以大位让之。枢密使朱弘昭、冯赟大惧。唐主遣使召石敬塘，欲令将兵拒之。康义诚欲悉以宿卫兵迎降为己功，因请自行，唐主乃召将士慰谕，空府库以劳之。马军都指挥使朱洪实请以禁军固守洛阳，曰：“如此，彼亦未敢径前，然后徐图进取，可以万全。”义诚怒曰：“洪实欲反邪？”洪实曰：“公自欲反，乃谓谁反！”其声渐厉。唐主闻，召而讯之，竟不能辨，遂斩洪实。军士益愤。

纲　唐潞王从珂至陕，诸将及康义诚皆降。

纲　唐主出奔，夏四月，石敬塘入朝，遇于卫州，杀其从骑。

目　初，唐主密与慕容迁谋，使帅部兵守玄武门。及是，以五十骑出门，谓曰：“朕且幸魏州，徐图兴复。”冯道入朝，及端门，闻变，乃归。至天宫寺，召百官。中书舍人卢导至，冯道曰：“劝进文书，宜速具草。”导曰：“潞王入朝，百官班迎可也；设有废立，当俟太后教令，岂可遽议劝进乎？”道曰：“事当务实。”导曰：“安有天子在外，人臣遽以大位劝人者邪！”李愚曰：“舍人之言是也。吾辈之罪，擢发不足数矣。”

从珂自陕而东。四月，唐主至卫州东数里，遇石敬塘；大喜，问以大计。敬塘闻康义诚叛去，俯首长叹数四。敬塘牙内指挥使刘知远引兵入，尽杀唐主左右及从骑，独置唐主而去。敬塘遂趣洛阳。

纲　唐潞王从珂入洛阳，废其主从厚为鄂王而自立。

目　从珂至蒋桥，百官班迎，冯道等皆上笺劝进。从珂入谒太后、太妃，诣西宫伏梓宫恸哭，自陈诣阙之由。明日，太后下令废少帝为鄂王，以潞王知军国事，又明日，太后令潞王宜即帝位；乃即位于柩前。

纲　唐主从珂弑鄂王从厚于卫州，磁州刺史宋令询死之。

目　卫州刺史王弘贽迁闵帝于州廨，唐主从珂遣弘贽之子峦往鸩之。闵帝不饮，峦缢杀之。

闵帝之在卫州也，惟磁州刺史宋令询遣使问起居，闻其遇害，恸哭半日，自经死。

纲　唐康义诚伏诛，夷其族。

纲　五月，唐以韩昭胤为枢密史，刘延朗为副史。

纲　唐复以石敬塘为河东节度使。

纲　唐以冯道为匡国节度使，范延光为枢密使。

纲　秋七月，唐以卢文纪、姚同平章事。

目　唐主欲命相，问所亲信，皆以尚书左丞姚、太常卿卢文纪、秘书监崔居俭对。论其才行，互有优劣。唐主不能决，乃寘其名于琉璃瓶，夜焚香祝天，以箸挟之，得二人，乃有是命。

纲　蜀主知祥殂，子昶立。

纲　八月，唐诏蠲逋租三百三十八万。

纲　冬十一月，吴徐知诰召其子景通还金陵，留景迁江都辅政。





废帝


纲　乙未，冬十月，闽李仿弑其主璘而立福王继鹏，更名昶。

纲　荆南梁震退居土洲。

纲　荆南节度使高从诲性明达，亲礼贤士，委任梁震，以兄事之。楚王希范好奢靡，游谈者共夸其盛。从诲谓僚佐曰：“如马王可谓大丈夫矣。”孙光宪对曰：“天子诸侯，礼有等差。彼乳臭子，骄侈僭法，取快一时，不为远虑，危亡无日，又足慕乎！”从诲悟曰：“公言是也。”他日，谓梁震曰：“吾自念平生奉养，固已过矣。”乃捐去玩好，以经史自娱，省刑薄赋，境内以安。震曰：“先王待我如布衣交，以嗣王属我。今嗣王能自立，不坠其业，吾老矣，不复事人矣。”遂固请退居。从诲不能留，乃为之筑室于土洲。震披鹤氅，自称荆台隐士，每诣府，跨黄牛至听事。从诲时过其家，自是悉以政事属孙光宪。

纲　吴加徐知诰大元帅，封齐王，备殊礼。

纲　十二月，唐以冯道为司空。

目　时久无正拜三公者，朝议拟其职事；卢文纪欲令掌祭祀扫除，道闻之曰：“司空，扫除职也，吾何惮焉。”既而文纪自知不可，乃止。

纲　丙申，春正月，唐以吕琦为御史中丞。

目　唐主以千春节置酒，晋国长公主上寿毕，辞归晋阳。唐主醉，曰：“何不且留，遽归，欲与石郎反邪！”石敬塘闻之，益惧。尽收其货之在洛阳及诸道者归晋阳，托言以助军费，人皆知其有异志。

端明殿学士李崧谓同僚吕琦曰：“吾辈受恩深厚，岂得自同众人，一概观望邪！计将安出？”琦曰：“河东若有异谋，必结契丹为援。若与契丹和亲，彼必然承命。如此，则河东虽欲陆梁，无能为矣。”崧曰：“此吾志也。”二人密言其策，唐主大喜。久之，以告枢密直学士薛文遇，文遇对曰：“以天子之尊，屈身夷狄，不亦辱乎！又，虏若徇故事求尚公主，何以拒之？”唐主意遂变。一日，急召崧、琦，盛怒，责之，自是群臣不敢复言和亲之策。遂以琦为御史中丞，盖疏之也。

纲　夏五月，唐以石敬塘为天平节度使；敬塘拒命，唐发兵讨之。

目　初，石敬塘欲尝唐主之意，累表自陈羸疾，乞解兵柄，移他镇；唐主与执政议从其请，移镇郓州。李崧、吕琦等皆力谏，以为不可。五月，薛文遇独直，唐主与之议，文遇曰：“群臣各为身谋，安肯尽言！以臣观之，河东移亦反，不移亦反，在旦暮耳，不若先事图之。”唐主曰：“卿言殊豁吾意。”即命学士草制，徙敬塘镇天平。制出，两班相顾失色。

敬塘疑惧，谋于将佐曰：“吾之再来河东也，主上面许终身不除代；今忽有是命，得非如千春节与公主所言乎？我安能束手死于道路！”判官赵莹劝敬塘赴郓州，刘知远曰：“明公久将兵，得士卒心；今据形胜之地，士马精强，若称兵传檄，帝业可成，奈何以一纸制书自投虎口乎！”掌书记桑维翰曰：“主上初即位，明公入朝，主上岂不知蛟龙不可纵之深渊邪？然则以河东复授公，此乃天意假公以利器也。明宗遗爱在人，主上以庶孽代之，群情不附。公明宗之爱婿，今主上以反逆见待，此非首谢可免，但力为自全之计。契丹主素与明宗约为兄弟，公诚能推心屈节事之，朝呼夕至，何患不成。”敬塘意遂决。表唐主养子，不应承祀，请传位许王。唐主手裂其表抵地，制削夺敬塘官爵。以张敬达为太原四面兵马都部署，杨光远为副先锋，将兵讨之。

纲　秋七月，石敬塘遣使求救于契丹。

目　敬塘令桑维翰草表称臣于契丹主，且请以父礼事之，约事捷之日，割卢龙一道及雁门关以北诸州与之。刘知远谏曰：“称臣可矣，以父事之太过。厚以金帛赂之，自足致其兵，不必许以土田，恐异日大为中国之患，悔之无及。”敬塘不从。表至，契丹主大喜，复书许俟仲秋倾国赴援。

纲　八月，唐张敬达攻晋阳，不克。

纲　九月，契丹德光将兵救石敬塘，唐兵大败，契丹围之。唐主自将次怀州。

目　契丹主将五万骑，至晋阳，陈于虎北口。与唐骑将高行周、符彦卿合战，敬塘遣刘知远出兵助之。张敬达、杨光远、安审琦以步兵陈于城西北山下，契丹遣轻骑三千直犯其陈。唐兵逐之，至汾曲，契丹伏兵起，冲唐兵断而为二，纵兵乘之，唐兵大败。敬达等收余众保晋安，契丹亦引兵归虎北口。敬塘出见契丹主。引兵会围晋安寨，敬达等遣使告败。唐主大惧，下诏亲征。发洛阳，遣符彦饶将兵赴潞州，为大军后援。

唐主至河阳，心惮北行，卢文纪希旨，言“国家根本在河南。河阳，天下津要，车驾宜留此镇抚南北，且遣近臣往督战，苟不能解围，进亦未晚。”张延朗曰：“文纪言是也。”唐主议近臣可使北行者，延朗与翰林学士和凝等皆曰：“赵延寿父德钧以卢龙兵来赴难，宜遣延寿会之。”乃遣延寿将兵二万如潞州。唐主至怀州，以晋安为忧，日夕酣饮悲歌。群臣或劝其北行，则曰：“卿勿言，石郎使我心胆堕地！”

纲　冬十一月，契丹立石敬塘为晋皇帝，敬塘割幽、蓟等十六州以赂之。

目　契丹主谓石敬塘曰：“吾三千里来赴难，必有成功。观汝器貌识量，真中原之主也。吾欲立汝为天子。”敬塘辞让数四，将吏复劝进，乃许之。契丹主作策书，命敬塘为大晋皇帝，筑坛即位。割十六州以与契丹，仍许岁输帛三十万匹。

制改长兴七年为天福元年，以赵莹为翰林学士承旨，桑维翰为翰林学士、权知枢密使事，刘知远为侍卫马军都指挥使，客将景延广为步军都指挥使。立晋国长公主为皇后。

纲　唐将杨光远杀招讨使张敬达，降于契丹。

目　晋安被围数月，刍粮俱竭，援兵竟不至。张敬达性刚，时谓之“张生铁”。杨光远、安审琦劝敬达降于契丹，敬达曰：“吾受明宗及今上厚恩，为元帅而败军，其罪已大，况降敌乎！今援兵旦暮至，且当俟之。必若力尽势穷，诸君斩我出降，未为晚也。”光远目审琦，欲斩敬达，审琦未忍。诸将旦集，光远斩敬达首，帅诸将降于契丹。契丹主嘉敬达之忠，命收葬而祭之。谓其下及晋诸将曰：“汝曹为人臣，当效敬达也。”

纲　晋以赵莹、桑维翰同平章事。

纲　契丹以晋主南下，破唐兵于团柏。唐主还河阳，赵德钧降契丹。

纲　晋主发潞州，契丹北还。

目　晋主将发上党，契丹主举酒属之曰：“我若南向，河南之人必大惊骇；汝宜自引汉兵南下，我令太相温将五千骑卫送汝至河梁。余且留此，俟汝音闻，有急则下山救汝；若洛阳既定，吾即北返矣。”因泣别曰：“世世子孙勿相忘。”又曰：“刘知远、赵莹、桑维翰皆创业功臣，无大故，勿弃也。”

纲　唐主还洛阳。

纲　晋主至河阳，节度使苌从简迎降。

纲　唐主从珂自焚死，晋主入洛阳。

目　唐主议复向河阳，将校皆已飞状迎晋主。唐主与曹太后、刘皇后、雍王重美及宋审虔等，携传国宝登玄武楼自焚。是日晚，晋主入洛阳。

纲　十二月，晋追废唐主从珂为庶人，以冯道同平章事。

纲　晋以周瓌为三司使；不拜。

目　瓌辞曰：“臣自知才不称职，宁以避事见弃，犹胜冒宠获辜。”许之。

纲　唐安远节度使卢文进奔吴。

目　文进闻晋主为契丹所立，弃镇奔吴。所过镇戍召其主将告之，故皆拜辞而退。

右后唐四主，共十三年。





纲鉴易知录卷六二


后晋纪


高祖皇帝


纲　丁酉，正春月，晋以李崧同平章事，充枢密使，桑维翰兼枢密使。

目　时晋新得天下，藩镇多未服从；或虽服从，反仄不安。兵火之余，府库殚竭，民间困穷，而契丹征求无厌。维翰劝晋主推诚弃怨以抚藩镇，卑辞厚礼以奉契丹，训卒缮兵以修武备，务农桑以实仓廪，通商贾以丰货财。数年之间，中国稍安。

纲　吴徐知诰建齐国于金陵。

目　徐知诰始建太庙、社稷，改金陵为江宁府，以宋齐丘、徐玠为左、右丞相，周宗、周廷玉为内枢使。

纲　夏四月，晋迁都汴州。

目　天雄范延光聚卒缮兵，将作乱。会晋主谋徙都大梁，桑维翰曰：“大梁北控燕、赵，南通江、淮，水陆都会，资用富饶。今延光反形已露，大梁距魏不过十驿，彼若有变，大军寻至，所谓疾雷不及掩耳也。”下诏托以洛阳漕运有阙，东巡汴州。

纲　吴徐知诰更名诰。

纲　五月，吴与契丹通使修好。

纲　六月，晋范延光举兵反，遣杨光远等讨之。

纲　晋以和凝为端明殿学士，张谊为左拾遗。

纲　秋七月，吴徐诰称帝，国号唐。奉吴主为让皇。

目　吴主下诏禅位于齐。齐王诰即帝位于金陵，国号唐。遣丞相玠奉册诣吴主，称受禅老臣诰谨拜稽首，上尊号曰高尚思玄弘古让皇。立王后宋氏为皇后，以景通为吴王，更名璟。

纲　契丹改号辽。

目　是岁，契丹改元会同，国号大辽，公卿庶官皆仿中国，参用中国人，以赵延寿为枢密使，寻兼政事令。

纲　戊戌，春二月，晋诏求直言。

目　左散骑常侍张允上驳赦论，以为：“帝王遇天灾，多肆赦，谓之修德。借有二人坐狱遇赦，则曲者幸免，直者衔冤，冤气升闻，乃所以致灾，非所以弭灾也。”诏褒之。

晋主乐闻谠言，诏百官各上封事，置详定院以考之，无取者留中，可者行之。数月，应诏者无十人，复降御札趣之。

河南奏修洛阳宫。谏议大夫薛融谏曰：“今宫室虽经焚毁，犹侈于帝尧之茅茨；所费虽寡，犹多于孝文之露台。请俟海内平宁，营之未晚。”诏褒纳之。

纲　夏五月，唐主诰迁故吴主于润州。

纲　秋八月，晋上尊号契丹。

目　上尊号于契丹主及太后，以冯道、左仆射刘昫为册礼使，契丹主大悦。晋主事契丹甚谨，奉表称臣，谓契丹主为“父皇帝”；其后契丹主屡止晋主上表称臣，但令为书称“儿皇帝”，如家人礼。

纲　九月，范延光复降于晋，晋以为天平节度使。

纲　冬十月，契丹加晋主尊号。

纲　晋停兵部尚书王权官。

目　晋主遣权使契丹谢尊号，权耻之，谓人曰：“吾老矣，安能向穹庐屈膝！”乃辞以老疾。晋主怒，停权官。

纲　十一月，晋范延光致仕。

纲　故吴主杨溥卒。

纲　己亥，春正月，唐主徐知诰复姓李氏，更名昪。

纲　三月，晋加刘知远、杜重威同平章事。

目　知远自以有佐命功，重威起外戚，无大功，耻与之同制，制下数日，杜门不受。晋主怒，谓赵莹曰：“知远坚拒制命！可落军权，令归私第。”莹拜请曰：“陛下昔在晋阳，兵不过五千，为唐兵十余万所攻，危于朝露，非知远心如金石，岂能成大业！奈何以小过弃之！窃恐此语外闻，非所以彰人君之大度也。”晋主意乃解，命和凝诣知远第谕旨；知远惶恐，起受命。

纲　夏四月，晋废枢密院。

纲　秋七月，晋以桑维翰为彰德节度使。

目　杨光远疏平章事桑维翰迁除不公，与民争利；晋主不得已，出维翰镇相州。

纲　闽王曦弑其主昶而自立，称藩于晋。

纲　八月，晋以冯道守司徒，兼侍中。

目　诏中书知印止委上相，由是事无巨细，悉委于道。晋主尝访以军谋，对曰：“征伐大事，在圣心独断。臣书生，惟知谨守历代成规而已。”晋主然之，宠遇无比。

纲　冬十二月，晋禁造佛寺。

纲　庚子，秋七月，晋西京留守杨光远杀太子太师范延光。

目　延光请归河阳私第，许之。延光重载而行。光远利其货，且虑为子孙之患，奏：“延光叛臣，恐其逃入敌国，宜早除之！”不许。请敕延光居西京，从之。光远使其子承贵以甲士围其第，逼令自杀。延光曰：“天子赐我铁券，尔父子何得如此？”承贵以白刃驱延光，挤于河，奏云自赴水死。晋主知其故，惮光远之强，不敢诘。

纲　晋以杨光远为平卢节度使。

目　光远入朝，帝欲徙之他镇，谓光远曰：“围魏之役，卿左右皆有功，尚未之赏，今当各除一州以荣之。”因以其将校数人为刺史。徙光远镇青州。

纲　辛丑，夏四月，唐遣使如晋。

目　唐主遣通事舍人欧阳遇如晋，求假道以通契丹，不许。

自黄巢以来，天下血战数十年，然后诸国各有分土，兵革稍息。及唐主即位，江、淮丰稔，兵食有余，群臣争言“北方多难，宜出兵恢复旧疆。”唐主曰：“吾少长军旅，见兵之为民害深矣，不忍复言。使彼民安，则吾民亦安矣，又何求焉！”

纲　六月，晋成德节度使安重荣执契丹使者，上表请伐契丹。

目　重荣耻臣契丹，见其使者必箕踞慢骂。六月，重荣执契丹使拽剌，上表数千言，大抵斥晋主父事契丹，竭中国以媚无厌之虏。又为书遗朝贵及移藩镇，云已勒兵，必与契丹决战。晋主患之。

时邺都留守刘知远在大梁，泰宁节度使桑维翰密上疏曰：“陛下免于晋阳之难而有天下，皆契丹之功，不可负也。今重荣恃勇轻敌，非国家之利，不可听也。议者以岁输缯帛谓之秏蠹，有所卑逊谓之屈辱。殊不知兵连祸结，财力将匮，秏蠹孰甚焉！武吏功臣，过求姑息，屈辱孰大焉！臣愿陛下训农习战，养兵息民，俟国无内忧，民有余力，然后观衅而动，则动必有成矣。又，邺都富盛，国家藩屏，今主帅赴阙，军府无人，乞陛下略加巡幸，以杜奸谋。”晋主谓使者曰：“朕比日以来，烦懑不决，今见卿奏，如醉醒矣。”

纲　秋七月，晋以刘知远为北京留守。

目　晋主忧安重荣跋扈，以知远为北京留守。知远微时，为晋阳李氏赘婿，尝牧马犯僧田，僧执而笞之。知远至，首召其僧，命之坐，慰谕赠遗，众心大悦。

纲　八月，晋以杜重威为御营使。

目　冯道、李崧屡荐重威以为御营使，代刘知远，知远由是恨二相。重威所至黩货，民多逃亡，尝出过市，谓左右曰：“人言我驱尽百姓，何市人之多也！”

纲　晋主如邺都。

纲　吴越文穆王钱元瓘卒，子弘佐嗣。

纲　冬十月，闽王曦称帝。

纲　十二月，汉主龚更名。

目　汉主龚寝疾，有胡僧谓龚名不利；龚乃自造“”字名之，义取“飞龙在天”，读若俨。

纲　壬寅，春正月，晋以杜重威为顺德节度使。

目　晋改镇州成德军为恒州顺德军，以杜重威为节度使。重威表王瑜为副使，瑜为之重敛于民，恒人不胜其苦。

纲　夏四月，汉主殂，子玢立。

纲　五月，唐以宋齐丘为镇南节度使。

纲　六月，晋主敬塘殂，兄子齐王重贵立。

目　初，刘知远遣亲将郭威，以诏指招纳吐谷浑酋长白承福，契丹遣使来让。晋主忧悒成疾。一旦，冯道独对。晋主命幼子重睿出拜之，又命宦者抱置道怀中，盖欲道辅立之。六月，晋主殂，道与侍卫马步都虞候景延广议，以国家多难，宜立长君，乃奉齐王重贵为嗣。是日，即位。延广始用事，禁人偶语。初，高祖疾亟，有旨召刘知远入辅政，晋主重贵寝之，知远由是怨。

纲　秋七月，晋以景延广为侍卫都指挥使。





出帝


纲　癸卯，春二月，晋主还东京。

目　晋主之初即位也，大臣议奉表称臣告哀于契丹，景延广请致书称孙而不称臣。李崧曰：“陛下如此，他日必躬擐甲胄，与契丹战，于时悔无益矣。”延广固争，冯道依违其间。晋主卒从延广议。契丹大怒，遣使来责让，延广复以不逊语答之。契丹卢龙节度使赵延寿，欲代晋帝中国，屡说契丹击晋，契丹主颇然之。晋主谓契丹将入寇，还东京，然犹与契丹问遗相往来，无虚月。

纲　唐主昪殂。

目　唐主饵方士丹，浸成躁急。群臣奏事，往往暴怒；然有论辩中理者，亦敛容谢之。问道士王栖霞：“何道可致太平？”对曰：“王者治心治身，乃治家国。今陛下尚未能去饥瞋、饱喜，何论太平！”凡所赐予皆不受。唐主疽发背，疾亟，太医吴廷裕遣亲信召齐王璟入侍疾。唐主谓曰：“吾饵金石，始欲益寿，乃更伤生，汝宜戒之！”是夕，殂。秘不发丧，下制以齐王监国。

纲　闽富沙王延政称帝于建州，国号殷。

目　王延政称帝，以潘承祐为吏部尚书，杨思恭为兵部尚书、同平章事。国小民贫，军旅不息。思恭以善聚敛得幸，增田亩山泽之税，至于鱼盐蔬果，无不倍征，国人谓之“杨剥皮”。

纲　晋以桑维翰为侍中。

纲　唐主璟立。

纲　汉晋王弘熙弑其主玢而自立，更名晟。

纲　秋九月，晋执契丹回图使乔荣，既而归之。

目　初，河阳牙将乔荣，从赵延寿入契丹，契丹以为回图使。往来贩易于晋，置邸大梁。至是，景延广说晋主囚荣于狱。凡契丹贩易在晋境者，尽杀之，夺其货。大臣皆言契丹不可负，乃释荣，慰赐而归之。契丹主大怒，入寇之志始决。

纲　冬十月，晋主立其叔母冯氏为后。

纲　十二月，晋杨光远诱契丹入寇。

纲　唐以宋齐丘为青阳公，遣归九华。

目　唐侍中周宗，年老恭谨，中书令宋齐丘树党，倾之。宗泣诉于唐主，唐主由是薄齐丘。齐丘忿怼，表乞归九华旧隐；唐主知其诈，一表即从之，仍赐号九华先生，封青阳公。齐丘乃治大第于青阳，服御将吏，皆如王公，而愤色尤甚。

纲　甲辰，春正月，契丹陷晋贝州，权知州事吴峦败死。晋遣兵御之。

纲　唐主敕齐王景遂参决庶政，既而罢之。

目　唐主决欲传位于齐、燕二王。翰林学士冯延己等因之欲隔绝中外以擅权，请敕“齐王景遂参决庶政，百官惟魏岑、查文徽白事，余非召对不得见。”唐主从之，国人大骇。给事中萧俨上疏极论，不报。侍卫都虞候贾崇叩泣谏，唐主感悟，遽收前敕。

唐主于宫中作高楼，召侍臣观之，众皆欢笑。萧俨曰：“恨楼下无井。”唐主问其故。对曰：“以此不及景阳楼耳。”唐主怒，贬为舒州观察使。

纲　晋主自将次澶州，遣刘知远、杜威、张彦泽将兵御契丹。

纲　二月，契丹度河。晋主自将，及遣李守贞等分道击之，契丹败走。

纲　晋诏刘知远击契丹，知远屯乐平不进。

纲　三月，闽指挥使朱文进弑其主曦而自立。

纲　夏四月，晋主还大梁，以景延广为西京留守。

纲　晋太尉、侍中冯道罢，以桑维翰为中书令兼枢密使。

目　道虽为首相，依违两可，无所操决。或谓晋主曰：“冯道承平之良相，今艰难之际，譬如使禅僧飞鹰耳。”乃以为匡国节度使。或谓晋主曰：“陛下欲御北狄安天下，非桑维翰不可。”遂复置枢密院，以维翰为中书令兼枢密使，事无大小，悉以委之，数月之间，朝廷差治。

纲　秋八月，晋以刘知远为行营都统，杜威为招讨使，督十三节度以备契丹。

目　契丹之入寇也，晋主再命刘知远会兵山东，皆不至，晋主疑之，谓所亲曰：“太原殊不助朕，必有异图。”至是，虽为都统而实无临制之权，密谋大计皆不得预知。远亦知见疏，但慎事自守而已。

郭威见知远有忧色，谓知远曰：“河东山河险固，风俗尚武，士多战马，静则勤稼穑，动则习军旅，此霸王之资也，何忧乎！”

纲　朱文进称藩于晋，晋以为闽国王。冬十二月，殷遣兵讨朱文进，唐遣兵攻殷。

纲　闰月，闽人讨杀朱文进，传首建州。

纲　契丹复入寇。

纲　乙巳，春正月，契丹至相州，引还，晋主自将追之。

纲　殷改国号曰闽。

纲　二月，晋主至澶州，诸将引军北上。

纲　契丹陷晋祁州，刺史沈斌死之。

目　契丹以羸兵驱牛羊过祁州城下，晋刺史沈斌出兵击之，契丹以精骑夺其门，州兵不得还。赵延寿引契丹急攻之，斌在城上，延寿语之曰：“使君何不早降！”斌曰：“侍中父子失计，陷身虏庭，忍帅犬羊以残父母之邦，不自愧耻，更有骄色，何哉？沈斌弓折矢尽，宁为国家死耳，终不效公所为！”明日，城陷，斌自杀。

纲　晋以冯玉为枢密使。

纲　闽人及唐人战，闽人败绩。

纲　三月，契丹还军南下，晋都排陈使符彦卿等击之，契丹败走。夏四月，晋主还大梁。

纲　秋八月，晋加冯玉同平章事。

纲　唐兵拔建州，闽主延政出降。

纲　晋以杜重威为天雄节度使。

纲　晋桑维翰罢。

纲　丙午，春正月，唐以宋齐丘为太傅。

纲　冬十月，晋遣杜重威将兵伐契丹。

纲　十一月，契丹大举入寇。十二月，晋将王清战死，杜重威等以兵降。契丹遣兵入大梁，执晋主重贵以归。杀桑维翰，囚景延广。

目　契丹主大举入寇，趣恒州。杜重威等闻之，将自冀、贝而南。张彦泽时在恒州，引兵会之，言契丹可破之状。重威等乃复趣恒州，以彦泽为前锋，与契丹夹滹沱而军。

开封尹桑维翰，以国家危在旦夕，求见言事。晋主方在苑中调鹰，辞不见。又诣执政言之，执政不以为然。退谓所亲曰：“晋氏不血食矣！”

晋主诏以高行周、符彦卿共戍澶州，景延广戍河阳，指挥使王清言于杜威曰：“请以步卒二千为前锋，夺桥开道，公帅诸军继之，得入恒州则无忧矣。”重威许诺，遣清与宋彦筠俱进。清战甚锐，契丹小却，诸将请以大军继之，威不许。彦筠败走，清独帅麾下力战，至暮不息。契丹以新兵继之，清及士众尽死。

契丹遥以兵环晋营，军中食尽。重威与李守贞、宋彦筠谋降契丹。威潜遣腹心诣契丹牙帐，邀求重赏。契丹主绐之曰：“赵延寿威望素浅，恐不能帝中国。汝果降者，当以汝为之。”重威喜，遂定降计。威命军士释甲，军士皆恸哭，声振原野。

契丹主引兵南，杜重威将降兵以从。遣张彦泽将二千骑先取大梁。张彦泽倍道疾驱，夜渡白马津。晋主召李崧、冯玉、李彦韬入禁中计事，欲诏刘知远发兵入援。明日，彦泽自封丘门斩关而入，城中大扰。晋主召范质草降表，自称“孙男臣重贵，祸至神惑，运尽天亡。今与太后及妻冯氏，举族面缚待罪。”彦泽迁晋主于开封府，顷刻不得留，见者流涕。

彦泽杀桑维翰，以带加颈，白契丹主，云其自经。契丹主命厚抚其家。遣兵趣河阳捕景延广，延广伏地请死，乃锁之。

右后晋二主，共十一年。





后汉纪


高祖皇帝


纲　丁未，春正月，契丹德光入大梁，杀张彦泽。景延广自杀。

纲　契丹封晋主重贵为负义侯，徙之黄龙府。

纲　契丹以李崧为枢密使，冯道为太傅，晋诸藩镇皆降。

纲　契丹纵兵大掠，遣使括借士民钱帛。

目　赵延寿请给上国兵食，契丹主曰：“吾国无此法。”乃纵胡骑四出剽掠，谓之打草谷。丁壮弊于锋刃，老弱委于沟壑，自东、西两畿及郑、滑、曹、濮数百里间，财畜殆尽。契丹主谓判三司刘昫曰：“契丹兵应有优赐，速宜营办。”时府库空竭，昫请括借都城士民钱帛，又分遣使者数十人诣诸州括借。人不聊生，由是内外怨愤，始患苦契丹，皆思逐之矣。

纲　晋刘知远遣使奉表于契丹。

目　初，晋主忌河东节度使、北平王刘知远，以为北面行营都统。知远因之广募士卒，又得吐谷浑财畜，由是富强，步骑至五万人。晋主与契丹结怨，知远知其必危，而未尝论谏。契丹屡深入，知远初无邀遮入援之志。及闻契丹入汴，乃分兵守四境，遣客将王峻奉表称臣于契丹。

纲　二月，晋刘知远称帝于晋阳。

目　河东将佐劝知远称尊号，以号令四方，知远不许。闻晋主北迁，声言欲出兵井陉，迎归晋阳。命指挥使史弘肇集诸军告以出师之期，军士皆曰：“今天下无主，主天下者非我王而谁？宜先正位号，然后出师。”争呼万岁不已。郭威与都押衙杨邠入说知远曰：“此天意也。王不乘此取之，人心一移，则反受其咎矣。”知远从之，遂即位。自言未忍改晋国，又恶开运之名，乃重称天福十二年。

纲　晋主知远自将迎故晋主重贵至寿阳而还。

纲　晋主知远还晋阳。

目　知远还至晋阳，议率民财以赏将士。夫人李氏谏曰：“陛下因河东创大业，未有以惠泽其民，而先夺其生生之资，殆非新天子所以救民之意也。请悉出宫中所有以劳军，虽复不厚，人无怨言。”知远从之，中外大悦。

纲　三月，契丹德光发大梁。

目　契丹主发大梁，晋文武诸司、诸军、吏卒从者皆数千人，宫女、宦官数百人，尽载府库之实以行。谓宣徽使高勋曰：“吾在上国，以射猎为乐，至此令人悒悒。今得归，死无恨矣！”

纲　晋主知远以其弟崇为太原尹。

纲　夏四月，晋以刘信、史弘肇为侍卫指挥使，杨邠为枢密使，郭威为副使，王章为三司使。

纲　晋以苏逢吉、苏禹珪同平章事。

纲　契丹耶律德光死于杀狐林。

目　契丹主至临城，得疾，至杀狐林而卒。国人剖其腹，实盐数斗，载之北去。晋人谓之“帝羓”。契丹主丧至国，述律太后不哭，曰：“待诸部宁一如故，则葬汝矣。”

纲　五月，晋以刘崇为北都留守。

纲　楚文昭王希范卒，弟希广嗣。

纲　六月，晋主知远入洛阳。

纲　吴越忠献王弘佐卒，弟弘倧嗣。

纲　晋主知远入大梁，诸镇多降，始改国号曰汉。

目　知远发洛阳，枢密院使魏仁浦自契丹逃归，郭威问以兵数及故事，仁浦强记精敏，威由是亲任之。知远至大梁，晋之藩镇相继来降，复以汴州为东京，改国号曰汉。仍称天福年，曰：“余未忍亡晋也。”

纲　秋七月，汉以杜重威为归德节度使，重威拒命，汉发兵讨之。

纲　汉以窦贞固、李涛同平章事。

纲　冬十月，汉主如澶、魏劳军，十一月，杜重威出降。

纲　十二月，汉主还大梁。

纲　吴越统军使胡思进废其君弘倧而立其弟弘俶。

纲　戊申，春正月，汉主更名暠。

纲　汉以冯道为太师。

纲　汉主暠殂，杜重威伏诛，周王承祐立。

目　汉主大渐，召苏逢吉、杨邠、史弘肇、郭威入受顾命，曰：“承祐幼弱，后事托在卿辈。”又曰：“善防重威。”是日殂，逢吉等秘不发丧。下诏称：“重威父子因朕小疾，谤议摇众。”皆斩之，磔尸于市，市人争啖其肉。二月，立皇子承祐为周王，有顷，发丧。周王即位，时年十八。

纲　汉以王景崇为凤翔巡检司。

纲　三月，汉征凤翔兵诣阙，行至长安，军校赵思绾据城作乱。

纲　汉护国节度使李守贞反。

纲　夏四月，汉以杨邠同平章事，郭威为枢密使。

纲　汉遣郭从义讨赵思绾，白文珂、王峻讨李守贞。

纲　六月，汉王景崇叛降于蜀。

纲　八月，汉河东节度使刘崇表募兵备契丹。

纲　汉以郭威为西面招慰安抚使。

目　汉自河中、永兴、凤翔三镇拒命，继遣诸将讨之，久无功，汉主患之，欲遣重臣临督。以郭威为西面军前招慰安抚使，诸军皆受节度。威问策于冯道，道曰：“守贞自谓旧将，为士卒所附，愿公勿爱官物以赐士卒，则夺其所恃矣。”威从之，由是众心始附于威。

纲　郭威督诸将围李守贞于河中。

纲　冬十月，汉赵晖围王景崇于凤翔，蜀遣兵救之，不克。

纲　荆南节度使高从诲卒，以其子保融知留后。





隐帝


纲　己酉，夏四月，太白昼见。

纲　秋七月，汉郭从义诱赵思绾杀之。

纲　汉郭威克河中，李守贞自杀。

目　郭威攻河中，克其外郭。李守贞与妻子自焚。威入城，阅守贞文书，得朝臣藩镇交通书，词意悖逆，欲奏之，秘书郎王涛谏曰：“魑魅乘夜争出，见日自消。愿一切焚之以安反仄。”威从之。

纲　八月，汉郭威以白文珂为西京留守。

目　西京留守王守恩，性贪鄙，专事聚敛。郭威自河中还，过洛阳，守恩肩舆出迎。威怒，不见，即以头子命白文珂代守恩。守恩犹坐客次，吏白：“新留守已视事于府矣。”守恩狼狈而归，见家属已逐出府矣。朝廷不之问。

纲　九月，汉加郭威侍中。威请加恩将相藩镇，从之。

目　威至大梁，入见，劳赐甚厚。辞曰：“臣将兵在外，凡镇安京师，供亿兵食，皆诸大臣居中者之力也，臣安敢独膺此赐！请遍赏之。”乃遍赐宰相、枢密、宣徽、三司、侍卫使九人如一。加威兼侍中。诸大臣议，以“执政既溥加恩，恐藩镇觖望”，亦遍加恩有差。

纲　冬十月，契丹寇河北，汉遣郭威督诸将御之。

纲　十二月，汉赵晖攻凤翔，王景崇自杀。

纲　庚戌，春二月，汉汝州防御使刘审交卒。

目　汝州吏民诣阙上书，以审交有仁政，乞留葬汝州，得奉事其丘垄；许之。州人为立祠，岁时享之。冯道曰：“吾尝为刘君僚佐，观其为政，无以逾人，非能减其租赋，除其繇役也，但推公廉慈爱之心以行之耳。此亦众人所能为，但众人不为而刘君独为之，故汝人爱之如此。使天下二千石皆效其所为，何患得民不如刘君哉！”

纲　夏四月，汉以郭威为邺都留守，枢密使如故。

目　汉朝以契丹入寇，议以郭威镇邺都，使督诸将备契丹。史弘肇欲威仍领枢密使，苏逢吉以为故事无之，弘肇曰：“领枢密使则可以便宜从事，诸军畏服，号令行矣。”汉主从之。弘肇怨逢吉异议，逢吉曰：“以内制外，顺也；今反以外制内，其可乎！”既而朝贵会饮，弘肇举大觞属威，厉声曰：“昨日廷议，一何同异！”逢吉与杨邠亦举觞曰：“是国家之事，何足介意！”弘肇又厉声曰：“安定国家，在长枪大剑，安用毛锥！”王章曰：“无毛锥，则财赋何从可出？”自是将相始有隙。

纲　汉以郭荣为贵州刺史。

目　荣本姓柴，父守礼，郭威之妻兄也。威未有子，时养以为子。

纲　五月，郭威赴邺。

纲　闰月，汉大风。

目　汉宫中数有怪，大风发屋拔木，吹掷门扉一十余步而落。汉主召司天监赵延义问以禳祈之术，对曰：“王者欲弭灾异，莫如修德。”汉主曰：“何谓修德？”对曰：“请读贞观政要而法之。”

纲　冬十一月，汉主承祐杀其枢密使杨邠、侍卫指挥使史弘肇、三司使王章。遣使杀郭威，不克；威举兵反，遂杀其主承祐。

目　汉主自即位以来，杨邠总机政，郭威主征伐，史弘肇典宿卫，王章掌财赋，国家粗安。汉主左右嬖幸浸用事，太后亲戚亦干朝政，邠等屡裁抑之。汉主年益壮，厌为大臣所制。左右因谮之曰：“邠等专恣，终当为乱。”苏逢吉与弘肇有隙，屡以言激太后弟李业等，汉主遂与业谋诛邠等。弘肇与邠、章入朝，殿中甲士出而杀之。

汉主遣供奉官孟业赍密诏，令镇宁李洪义杀弘肇党步军指挥使王殷，又令行营指挥使郭崇威、曹威杀郭威及监军王峻。

孟业至澶州，洪义不敢发；殷囚业，以诏示郭威。威召郭崇威、曹威及诸将，告以邠等冤死及有密诏之状，且曰：“吾与诸公，披荆棘，从先帝取天下，受托孤之任，竭力以卫国家，今诸公已死，吾何心独生！君辈当奉行诏书，取吾首以报天子，庶不相累。”崇威等皆泣曰：“天子幼冲，此必左右群小所为，愿从公入朝自诉，荡涤鼠辈以清朝廷。”威乃留其养子荣镇邺都，命崇威前驱，自将大军继之。

威至封丘，人情忷惧，汉主遣慕容彦超等将兵御之。屯七里店，汉主自出劳军。既陈，慕容彦超引轻骑直前奋击，郭威与李荣帅骑兵拒之。彦超引兵退，麾下死者百余人，于是诸军夺气，稍稍降于北军。彦超遂与十余骑奔还，汉主独与从官数十人宿于七里寨。旦日，回辔至赵村，追兵已至，汉主下马入民家，为乱兵所弑。

威至，自迎春门入，归私第。冯道帅百官谒见郭威，威犹拜之，道受拜如平时，徐曰：“侍中此行不易！”

纲　汉迎武宁节度使刘赟于徐州。

目　郭威帅百官起居太后，奏请早立嗣君。太后诰曰：“河东节度使崇、忠武节度使信，皆高祖之弟，武宁节度使赟、开封尹勋，高祖之子，其令百官议择所宜。”赟，崇之子也，高祖爱之，养视如子。郭威、王峻入见太后，请以勋为嗣。太后曰：“勋久羸疾不能起。”于是郭威与峻议立赟。帅百官表请太后诰，遣太师冯道及枢密直学士王度、秘书监赵上交诣徐州奉迎。

威之讨三叛也，见诏书，处分军事皆合机宜，问“谁为之？”使者以范质对。威曰：“宰相器也。”至是，令草诰令，具仪注，苍黄之中，讨论撰定，皆得其宜。

纲　汉太后临朝。汉以王峻为枢密使，王殷为侍卫都指挥使。

纲　契丹入寇，屠内丘，陷饶阳，汉遣郭威将兵击之。

纲　汉以范质为枢密副使。

纲　马希萼陷潭州，杀楚王希广而自立。

纲　汉刘赟发徐州。

纲　汉郭威至澶州，自立而还。王峻、王殷遣兵拒刘赟，以太后诰废为湘阴公，令郭威监国。

目　威至澶州。将发，将士数千人忽大噪曰：“天子须侍中自为之，将士已与刘氏为仇，不可立也！”或裂黄旗以被威体，共挟抱之，呼万岁震地，因拥威南行。威乃上太后笺，请奉汉宗庙，事太后为母。下书抚谕大梁士民，勿有忧疑。至七里店，窦贞固帅百官出迎，拜谒，劝进。

赟至宋州，王峻、王殷闻澶州军变，遣郭崇威将七百骑往拒之。郭威召冯道先归。太后诰废赟为湘阴公，以侍中监国，百官藩镇相继上表劝进。

右后汉二主，共四年。





后周纪


太祖皇帝


纲　辛亥，春正月，郭威称皇帝，国号周。

纲　汉河东节度使刘崇表请湘阴公归晋阳。

目　初，崇闻隐帝遇害，欲起兵南向，闻迎立湘阴公，乃止，曰：“吾儿为帝，吾又何求！”太原少尹李骧阴说崇曰：“观郭公之心，终欲自取，公不如疾引兵逾太行，据孟津，俟徐州相公即位，然后还镇，则郭公不敢动矣；不然，且为所卖。”崇怒曰：“腐儒，欲离间吾父子！”命左右曳出斩之。及赟废，崇乃遣使请赟归晋阳。周主报曰：“湘阴公比在宋州，今方取归，必令得所，公勿以为忧。”

纲　周以王殷为邺都留守。

纲　周主威弑汉湘阴公赟于宋州，汉刘崇称帝于晋阳。

目　刘崇即位于晋阳，仍用乾祐年号。闻湘阴公死，哭曰：“吾不用忠臣之言，以至于此！”为李骧立祠，岁时祭之。

纲　周罢四方贡献珍食，诏百官上封事。

目　周主谓王峻曰：“朕起于寒微，备尝艰苦，遭时丧乱，一旦为帝王，岂敢厚自奉养，以病下民乎！”命峻疏四方贡献珍美食物，诏悉罢之。又诏曰：“朕生长军旅，不亲学问，未知治天下之道，文武官有益国利民之术，各具封事以闻。”以苏逢吉之第赐王峻，峻曰：“是逢吉所以族李崧也！”辞而不处。

纲　二月，周主以其养子荣为镇宁节度使。

纲　周主毁汉宫宝器。

目　周主悉出汉宫中宝玉器，碎之于庭，曰：“凡为帝王，安用此物！”

纲　夏四月，周以王峻、范质、李谷同平章事。

目　初，周主讨河中，已为人望所属；李谷时为转运使，周主数以微言讽之，谷但以人臣尽节为对，周主以是贤之。即位，首用为相。时国家新造，四方多故，王峻夙夜尽心，知无不为，军旅之谋，多所裨益。范质明敏强记，谨守法度。李谷沉毅有器略，议论慷慨，善譬喻以开主意。

纲　壬子，春二月，唐设科举，既而罢之。

目　唐主好文学，故韩煕载、冯延己、延鲁、江文蔚、潘佑、徐铉之徒皆至美官。文雅于诸国为盛，然未尝设科举，多因上书言事拜官。至是，始命文蔚知贡举。执政皆不由科第，相与沮毁，竟罢之。

纲　三月，唐以冯延己、孙晟同平章事。

目　唐以延己、晟为相。既宣制，户部尚书常梦锡众中大言曰：“白麻甚佳，但不及江文蔚疏耳！”晟素轻延己，谓人曰：“金杯玉碗，乃贮狗矢乎！”延己言于唐主曰：“陛下躬亲庶务，故宰相不得尽其才，此治道所以未成也！”唐主乃悉以政事委之，而延己不能勤事，益不治，唐主乃复自览之。

纲　夏六月朔，周主如曲阜，谒孔子祠，拜其墓。

目　周主谒孔子祠，将拜，左右曰：“孔子，陪臣也，不当以天子拜之。”周主曰：“孔子，百世帝王之师，敢不敬乎！”遂拜。又拜孔子墓，禁樵采。访孔子、颜渊之后，以为曲阜令及主簿。

纲　冬十月，武平留后刘言遣兵攻潭州，唐节度使边镐弃城走，言遂取湖南。

目　唐武安节度使边镐，不合众心。吉水人欧阳广上书，言“镐非将帅才，必丧湖南。”不报。仍使镐经略朗州，自朗来者，多言刘言忠顺，镐不为备。唐主召言入朝，言不行，谓王逵曰：“唐必伐我，奈何？”逵曰：“边镐抚御无方，士民不附，可一战擒也。”言乃以逵及周行逢、何敬真、潘叔嗣、张文表等十人皆为指挥使，部分发兵。行逢能谋，文表善战，叔嗣果敢，三人多相须成功，情款甚昵。十月，逵等将兵分道趣长沙，攻潭州，镐弃城走。唐将守湖南者，相继遁去。刘言尽复马氏岭北故地。

纲　刘言奉表于周。

纲　唐冯延己、孙晟罢，削边镐官爵，流饶州。

目　初，镐从查文徽克建州，凡所俘获皆全之，建人谓之“边佛子”。及克潭州，市不易肆，潭人谓之“边菩萨”。既而政无纲纪，惟日设斋供，盛修佛寺，潭人失望，谓之“边和尚”矣。冯延已、孙晟上表请罪；皆释之。晟陈情不已，乃与延己皆罢。唐主思欧阳广之言，拜本县令。

纲　癸酉，春正月，周以刘言为武平节度使。

纲　周罢户部营田务，除租牛课。

目　前世屯田皆在边地，使戍兵佃之。唐末，中原宿兵，所在皆置营田，以耕旷土；其后又募高赀户，使输课佃之，户部别置官司总领，不隶州县，或丁多无役，或容庇奸盗，州县不能诘。梁太祖击淮南，得牛万计，以给农民，使岁输租。牛死而租不除，民甚苦之。周主素知其弊，李谷亦以为言，敕悉罢之，以其民隶州县；田、庐、牛、具并赐见佃者为永业。或言：“营田有肥饶者，不若鬻之，可得钱数十万缗以资国。”周主曰：“利在于民，犹在国也，朕用此钱何为！”

纲　三月，周主以郭荣为开封尹，封晋王。

纲　夏六月，周九经版成。

目　初，唐明宗之世，令国子监较正九经，刻版印卖。至是，版成，献之。由是，虽乱世，九经传布甚广。是时蜀毋昭裔，亦出私财百万营学馆，且请刻版印九经；蜀主从之。由是蜀中文学亦盛。

纲　秋八月，唐复置科举。





世宗皇帝


纲　甲寅。

纲　春正月，周以晋王荣判内外兵马事。

目　初，周主疾作，群臣希得见，中外恐惧。闻晋王典兵，人心稍安。

纲　周主疾笃，诏晋王荣听政。周以王溥同平章事。

纲　周主威殂，晋王荣立。

纲　二月，北汉主以契丹兵击周，周昭义节度使李筠逆战，败绩。

纲　三月，周主自将与汉战于高平，汉兵败绩。周将樊爱能、何徽等伏诛。

目　世宗欲自将御汉兵，群臣皆谏，冯道固争之，世宗不悦，惟王溥劝行，乃命冯道奉梓宫赴山陵。遂发大梁，至怀州，兼行速进，进宿泽州东北。北汉主军高平南。明日，世宗介马临陈督战，合战未几，周右军将樊爱能、何徽引骑兵先遁，右军溃；步兵千余人解甲降北汉。世宗见军势危，自引亲兵犯矢石督战。我太祖皇帝时为宿卫将，谓同列曰：“主危如此，吾属何得不致死！”乃将二千人进战，太祖身先士卒，驰犯其锋，士卒死战，无不一当百，北汉兵披靡。时南风甚盛，周兵争奋，北汉兵大败。是夕，世宗野宿，得步兵之降敌者，皆杀之。爱能、徽闻捷，与士卒稍稍复还。明日，休兵高平。北汉主帅百余骑昼夜北走，仅得入晋阳。世宗收爱能、徽及所部军使以上七十余人，责之曰：“汝辈非不能战，正欲以朕为奇货，卖与刘崇耳。”悉斩之。自是骄将惰卒始知所惧，不行姑息之政矣。张永德称我太祖之智勇，世宗擢为殿前都虞候。

纲　周太师、中书令、瀛王冯道卒。

目　道少以孝谨知名，唐庄宗世始贵显，自是累朝不离将、相、公、师之位。为人清俭宽弘，人莫测其喜愠。滑稽多智，浮沉取容。尝著长乐老叙，自叙累朝荣遇之状，时人往往以德量推之。

纲　周立后符氏。

目　初，符彦卿有女，适李守贞之子崇训，相者言其贵当为天下母。守贞喜曰：“吾妇犹母天下，况我乎！”反意遂决。及败，崇训先自刃其弟妹，次及符氏；符氏匿帏下，崇训仓猝求之不获，遂自刭。乱兵既入，符氏安坐堂上，叱乱兵曰：“吾父与郭公为昆弟，汝曹勿无礼！”太祖遣使归之于彦卿，既而为世宗娶之。至是，立为皇后。后性和惠而明决，世宗甚重之。

纲　夏五月，周主攻晋阳，不克，引军还。

纲　秋七月，周以魏仁浦为枢密使。

纲　冬十月，周简阅诸军，募壮士以补宿卫。

纲　十一月，北汉主旻殂，子钧立。





纲鉴易知录卷六三


后周纪


世宗皇帝


纲　乙卯，春正月，周制举令、录法。

目　初令翰林学士、两省举令、录；除官之日，仍署举者姓名，若贪秽败官，并当连坐。

纲　夏四月，周以王朴为谏议大夫，知开封府事。

目　世宗谓宰相曰：“朕每思致治之方，未得其要，寝食不忘。又吴、蜀、幽、并皆阻声教，未能混一，宜命近臣著为君难为臣不易论及开边策各一篇，朕将览焉。”

比部郎中王朴献策曰：“中国之失吴、蜀、幽、并，皆由失道。今必先观所以失之之原，然后知所以取之之术。其始失之也，莫不以君暗臣邪，兵骄民困，奸党内炽，武夫外横，因小致大，积微成著。今欲取之，莫若反其所为而已。进贤退不肖，以收其才；恩德诚信，以结其心；赏功罚罪，以尽其力，去奢节用，以丰其财；时使薄敛，以阜其民。俟群才既集，政事既治，财用既充，士民既附，在后举而用之，功无不成矣！彼之人观我有必取之势，则知其情状者愿为间谍，知其山川者愿为乡导，民心既归，天意必从矣。凡攻取之道，必先其易者。唐与吾接境几二千里，其势易扰也。扰之当以无备之处为始，备东则扰西，备西则扰东，彼必奔走而救之。奔走之间，可以知其虚实强弱，然后避实击虚，避强击弱。未须大举，且以轻兵扰之。南人懦怯，闻小有警，必悉师以救之。师数动，则民疲而财竭，不悉师则我可以乘虚取之。如此，江北诸州将悉为我有。既得江北，则用彼之民，行我之法，江南亦易取也。得江南则岭南、巴蜀可传檄而定。南方既定，则燕地必望风内附；若其不至，移兵攻之，席卷可平矣。惟河东必死之寇，不可以恩信诱，必当以强兵制之；然彼自高平之败，力竭气沮，必未能为边患，宜且以为后图，俟天下既平，然后伺间，一举可擒也。”世宗欣然纳之。时群臣多守常偷安，所对少可取者，惟朴神峻气劲，有谋能断，世宗重之，以为谏议大夫，知开封府事。

纲　秋九月，周始铸钱。

目　世宗以县官久不铸钱，而民间多铸钱为器皿及佛像，钱益少，敕立监采铜铸钱，民间铜器、佛像，五十日内输官受直；过期，匿五斤以上罪死。谓侍臣曰：“佛以善道化人，苟志于善，斯奉佛矣。彼铜像岂所谓佛邪！且吾闻佛志在利人，虽头目犹舍以布施，若朕身可以济民，亦非所惜也。”

纲　冬十一月，周遣李谷督诸军伐唐。

目　周以李谷为淮南前军部署，王彦超副之，督侍卫都指挥使韩令坤等十二将以伐唐。

纲　唐遣兵拒周师于寿州，周师击败之。

目　唐主以刘彦贞为部署，将兵二万趣寿州。皇甫晖、姚凤将兵三万屯定远。召镇南节度使宋齐丘还金陵，谋国难。周李谷等为浮梁，自正阳济淮，王彦超败唐兵二千余人于寿州城下。

纲　丙辰，春正月，周主自将伐唐，大败唐兵，斩其将刘彦贞。

纲　二月，周主命我太祖将兵袭唐滁州。克之，擒其将皇甫晖、姚凤。

目　下蔡浮梁成，世宗自往视之。命我太祖皇帝倍道袭清流关。皇甫晖等惊走入滁州，断桥自守，太祖跃马麾兵涉水，直抵城下。晖曰：“人各为其主，愿容成列而战。”太祖笑而许之。晖整众而出，太祖突陈击晖，擒之。并擒姚凤，遂克滁州。

时宣祖为马军副都指挥使，引兵夜至，传呼开门。太祖曰：“父子虽至亲，城门王事也，不敢奉命。”明旦乃得入。

世宗遣翰林学士窦仪籍滁州帑藏，太祖遣亲吏取藏中绢。仪曰：“公初克城时，虽倾藏取之，无伤也。今既籍为官物，非有诏书，不可得也。”太祖由是重仪。

初，永兴节度使刘词，遗表荐其幕僚蓟人赵普，至是，范质以为滁州判官，太祖与语，悦之。时获盗百余人，皆应死，普请先讯鞫然后决，所活什七八。太祖益奇之。

太祖威名日盛，每临陈，必以繁缨饰马，铠仗鲜明。或曰：“如此，为敌所识。”太祖曰：“吾固欲其识之耳。”

纲　三月，唐遣司空孙晟奉表于周。

纲　唐主以其弟齐王景达为元帅，将兵拒周师。

纲　夏四月，唐兵攻六合，我太祖击破之。

目　唐齐王景达将兵济江，距六合二十余里，设栅不进。诸将欲击之，我太祖曰：“吾众不满二千，若往击之，彼必见吾众寡矣；不如俟其来而击之，破之必矣！”居数日，唐出兵趣六合，太祖奋击，大破之，杀获近五千人，溺死甚众，于是唐之精卒尽矣。是战也，将士有不致力者，太祖阳为督战，以剑斫其皮笠。明日，遍阅其笠有剑迹者数十人，皆斩之，由是部兵莫敢不尽死。

纲　周主还大梁，留李重进围寿州。

纲　秋七月，周以周行逢为武平节度使。

纲　冬十月，周立二税起征限。

目　世宗谓侍臣曰：“近朝征敛谷、帛，多不俟时收获、纺绩之毕。”乃诏三司，自今夏税以六月，秋税以十月起征，民间便之。

纲　周以我太祖为定国节度使，兼殿前都指挥使。

目　太祖表赵普为节度推官。

纲　十一月，周杀唐使者司空孙晟。

目　唐使者孙晟从至大梁，世宗待之甚厚，时召见，饮以醇酒，问以唐事。晟但言“臣主畏陛下神武，事陛下无二心。”命都承旨曹翰与之饮酒，从容问以唐虚实，晟终不言。翰乃谓曰：“有敕，赐相公死。”晟神色怡然，索靴袍，整衣冠，南向拜曰：“臣谨以死报国。”乃就刑。并从者百余人皆杀之。

纲　周召华山隐士陈抟诣阙，寻遣还山。

目　世宗召陈抟问以飞升、黄白之术，对曰：“陛下为天子，当以治天下为务，安用此为！”乃遣还山，诏州县长吏常存问之。

纲　丁巳，春正月，唐遣兵救寿州，周师击破之。

纲　三月，周主复如寿州，大破唐兵，唐元帅景达奔还。

纲　唐寿州监军周廷构以城降周，唐节度使刘仁赡死之。周以寿州为忠正军，徙治下蔡。

目　世宗耀兵于寿春城北。唐清淮节度使刘仁赡病甚，不知人，监军使周廷构等作仁赡表，舁仁赡出城以降于周。仁赡卧不能起，世宗慰劳赐赉，复令入城养疾。徙寿州治下蔡。又制曰：“刘仁赡尽忠所事，抗节无亏，前代名臣，几人堪比。朕之伐叛，得尔为多。其以为天平节度使，兼中书令。”是日卒，世宗复以清淮军为忠正军，以旌仁赡之节。

纲　周主之父光禄卿致仕柴守礼犯法，周主不问。

目　守礼及当时将相王溥、王晏、韩令坤之父游处，恃势恣横，洛人畏之，谓之“十阿父”。世宗既为太祖嗣，人无敢言守礼子者，但以元舅处之，优其俸给，未尝至大梁。尝以小忿杀人，有司不敢诘，世宗知而不问。

纲　夏四月，周主还大梁。

纲　六月，周以王祚为颍州团练使。

目　祚，溥之父也。溥为宰相，祚有宾客，溥常朝服侍立；客坐不安席，祚曰：“犬不足为起。”

纲　秋九月，周以窦俨为中书舍人。

目　仪上疏请令有司讨论礼仪，考正钟律，作通礼、正乐。又以为“为政之本，莫大择人；择人之重，莫先宰相。自有唐之末，轻用名器，始为辅弼，即兼三公、仆射之官，故其未得之也，则以趋竞为心；既得之也，则以容默为事。乞令宰相各举所知，且令以本官权知政事。期岁之间，察其职业，若果能堪称，其官已高，则除平章事。未高，则稍更迁官，权知如故。若有不称，则罢其政事，责其举者。又累朝屡诏，听民广耕，止输旧税；及其既种，则有司履亩而增之，故民皆疑惧，而田不加辟。夫为政之先，莫如敦信，信苟著矣，则田无不广，田广则谷多，谷多则藏之民犹藏之官也。”世宗善之。俨，仪之弟也。

纲　冬十一月，周主自将伐唐，攻濠、泗州。

纲　十二月，唐泗州降周，周主遣击唐兵，至楚州，大破之。

纲　唐濠州降周，周主进兵攻楚州，遣兵取扬、泰州。

纲　唐团练使郭廷谓欲以濠州降周，命参军李延邹草降表。延邹责以忠义，廷谓以兵临之，延邹掷笔曰：“大丈夫终不负国为叛臣作降表！”廷谓斩之，举城降。周世宗时攻楚州，遣指挥使武守琦将骑数百取扬州。世宗闻泰州亦无备，遣兵袭取之。

纲　戊午，春正月，周主克唐楚州，唐防御使张彦卿死之。

纲　二月，周主至扬州。

纲　三月，唐以太弟景遂为晋王，燕王弘冀为太子。

纲　周主临江，遣水军击唐兵，破之。唐主遣使尽献江北地，周主罢兵引还。

目　世宗如迎銮镇，屡至江口，遣水军击唐兵，破之。唐主恐，遂南渡，又耻降号称藩，乃遣陈觉奉表，请传位于太子弘冀，使听命于中国。时淮南惟庐、舒、蕲、黄未下，觉见周兵之盛，白世宗，请遣人度江取表，献四州之地，画江为境，以求息兵，辞指甚哀。世宗曰：“朕本兴师止取江北，今尔主能举国内附，朕复何求！”赐唐主书称“皇帝恭问江南国主”，慰纳之。唐主奉表称“唐国主”，请献江北四州，岁输贡物数十万。于是江北悉平。世宗赐唐主书，谕以“今当罢兵，不必传位。”

纲　夏五月，唐主更名景，去帝号，奉周正朔。

目　唐主避周讳，更名景。下令去帝号，称国王，去年号，用周正朔。平章事冯延己、严续、枢密使陈觉皆罢。

初，延己以取中原之策说唐主，由是有宠。尝笑烈祖龌龊，曰：“安陆所丧才数千兵，为之辍食咨嗟者旬日，此田舍翁识量耳，安足与成大事！岂如今上暴师数万于外，而击球宴乐无异平日，真英主也！”与其党谈论，常以天下为己任，更相唱和。翰林学士常梦锡屡言延己等浮诞，不可信；唐主不听，梦锡曰：“奸臣似忠，陛下不悟，国必亡矣！”及是，延己之党相与言，有谓周为大朝者，梦锡大笑曰；“诸公常欲致君尧、舜，何意今日自为小朝邪！”众默然。

纲　秋八月，南汉主晟殂，子立。

纲　周遣门使曹彬如吴越。

目　周遣曹彬以兵器赐吴越，事毕亟还，不受馈遗。吴越人以轻舟追与之，至于数四，彬曰：“吾终不受，是窃名也。”尽籍其数，归而献之。世宗曰：“向之奉使者，乞匄无厌，使四方轻朝命。卿能如是，甚善；然彼以遗卿，卿自取之。”彬始拜受，悉以散于亲识，家无留者。

纲　冬十月，周遣使均定境内田租。

目　世宗留心农事，尝刻木为农夫、蚕妇，置之殿庭。欲均定天下租税，先以元稹均田图赐诸道。至是，诏散骑常侍艾颍等三十四人分行诸州，均定田租。

纲　十一月，唐放其太傅宋齐丘于九华山。





恭帝


纲　己未，春正月，周命王朴作律准，定大乐。

纲　二月，周淮南饥。

目　淮南饥，世宗命以米贷之。或曰：“民贫，恐不能偿。”世宗曰：“民，吾子也，安有子倒悬而父不为之解哉！安在责其必偿也！”

纲　三月，周枢密使王朴卒。

目　朴刚锐明敏，智略过人。及卒，世宗临其丧，以玉钺卓地，恸哭数四，不能自止。

纲　夏四月，周主自将伐契丹。五月，取瀛、莫、易，置雄、霸州，遂趣幽州，有疾乃还。

目　世宗以北鄙未复，下诏亲征，命亲军都虞候韩通等将水陆军先发。四月，通自沧州治水道入契丹境，栅于乾宁军南，补坏防，开游口三十六，遂通瀛、莫。车驾至沧州，即日帅步骑数万直趣契丹之境，非道所从，民间皆不之知。契丹宁州刺史王洪举城降。诏以韩通为陆路都部署，我太祖为水路都部署，自御龙舟沿流而北，舳橹相连数十里。至独流口，溯流而西，至益津关，契丹守将终廷辉以城降。自是水路渐隘，乃登陆而西，宿于野次。我太祖先至瓦桥关，契丹守将姚内斌、莫州刺史刘楚信皆举城降。五月朔，侍卫都指挥使李重进等引兵继至，契丹瀛州刺史高彦晖举城降。于是关南悉平。

宴诸将于行宫，议取幽州。诸将曰：“陛下离京四十二日，兵不血刃，取燕南之地，此不世之功也。今虏骑皆聚幽州之北，未宜深入。”世宗不悦。是日趣先锋都指挥使刘重进先发，据固安。自至安阳水，命作桥，会日暮，还宿瓦桥，是夕不豫而止。

契丹主遣使命北汉发兵挠周边，闻周师还，乃罢。孙行友拔易州，擒契丹刺史李在钦献之，斩于军市。以瓦桥关为雄州，益津关为霸州。

命李重进将兵出土门击北汉，韩令坤戍霸州，陈思让戍雄州，遂还。重进败北汉兵于百井。车驾至大梁，往还适六十日。

纲　六月，唐泉州遣使入贡于周；不受。

目　唐清源节度使留从效遣使入贡，请置进奏院于京师。诏报之曰：“江南近服，方务绥怀。卿久奉金陵，未可改图；若置邸上都，与彼抗衡，受而有之，罪在于朕。”

纲　唐城金陵。

目　唐遣钟谟入贡于周，世宗曰：“江南亦治兵修守备乎？”对曰：“既臣事大国，不改复尔！”世宗曰：“不然，向时则为雠敌，今日则为一家。吾与汝国，大义已定，保无他虞；然人生难期，至于后世，则事不可知。归语汝主，可及吾时，完城郭，缮甲兵，据守要害，为子孙计。”谟归以告，唐主乃城金陵，凡城之不完者葺之，戍兵少者益之。

纲　周主立其子宗训为梁王。

目　初，宰相屡请王诸皇子，世宗曰：“功臣之子，皆未加恩，而独先朕子，能自安乎！”至是不豫，乃封宗训为梁王，生七年矣。

纲　周以魏仁浦同平章事，我太祖为殿前都点检。

目　世宗欲相仁浦，议者以仁浦不由科第为疑。世宗曰：“自古用文武才略为辅佐者，岂尽由科第邪！”乃以王溥、范质皆参知枢密院事，仁浦同平章事，枢密使如故。

仁浦为人谦谨，世宗性严急，近职有忤旨者，仁浦多引罪归己以救之，所全活什七八。故虽起刀笔吏，致位宰相，时人不以为忝。又以吴延祚为枢密使，韩通充侍卫亲军副都指挥使，我太祖兼殿前都点检。

世宗尝问相于兵部尚书张昭，昭荐李涛，世宗愕然曰：“涛轻薄无大臣体，卿荐之何也？”对曰：“陛下所责者，细行也；臣所举者，大节也。昔张彦泽虐杀不辜，涛累疏以为‘不杀必为国患’。汉隐帝之世，涛亦上疏请解先帝兵权。夫国家安危未形，而能见之，此真宰相器也。”世宗曰：“卿言甚善，然涛终不可置之中书。”涛喜诙谐，不修边幅，与弟浣甚友爱而多谑浪，无长幼体，世宗以是薄之。又以翰林学士王著，幕府旧僚，屡欲相之，亦以其嗜酒无检而罢。

纲　周主荣殂，梁王宗训立。

目　世宗大渐，召范质等入受顾命，谓曰：“王著藩邸故人，朕若不起，当相之。”质等出，相谓曰：“著终日游醉乡，岂堪为相！慎毋泄此言。”是日，世宗殂。

世宗在藩，多务韬晦，及即位，破高平之寇，人始服其英武。其御军，号令严明，人莫敢犯。攻城对敌，矢石落其左右，略不动容。应机决策，出人意表。又勤于为治，发奸擿伏，聪察如神。闲暇则召儒者读前史，商榷大义。性不好丝竹珍玩之物。常言：“朕必不因喜赏人，因怒刑人。”又言：“太祖养成王峻、王殷之恶，致君臣之分不终。”故群臣有过则面质责之，服则赦之，有功则厚赏之。文武参用，各尽其能，人无不畏其明而怀其惠，故能破敌广地，所向无前。然用法太严，群臣职事小有不举，往往置之极刑，虽素有才干声名，无所开宥；寻亦悔之。末年浸宽，登遐之日，远迩哀慕焉。梁王宗训即皇帝位。

纲　秋七月，周以我太祖领归德军节度使。

右后周三主，共十年。
```


## 参考文献

> 《》 

> 《资治通鉴》 宋 司马光

> 《纲鉴易知录 》清代 吴乘权

> 《纲鉴合编》 王凤洲 袁了凡