---
layout: post
title: 《佛說八大人覺經》札记
description: 读《佛說八大人覺經》札记
date: 2023-01-17 11:30:01
---

> 後漢安息國三藏安世高譯

> 為佛弟子，常於晝夜，至心誦念，八大人覺：

> 第一覺悟：世間無常，國土危脆；四大苦空，五陰無我；生滅變異，虛偽無主；心是惡源，形為罪藪。如是觀察，漸離生死。

>> 世间之事，皆有心起，道心惟微,人心惟危。

> 第二覺知：多欲為苦，生死疲勞，從貪欲起；少欲無為，身心自在。

> 第三覺知：心無厭足，唯得多求，增長罪惡；菩薩不爾，常念知足，安貧守道，唯慧是業。

>> 贪恋必受苦，使得其发。人生得一“足”字足矣。然何为足，当下是也？

> 第四覺知：懈怠墜落；常行精進，破煩惱惡，摧伏四魔，出陰界獄。

>> 既要人不贪恋，又如何懈怠？

> 第五覺悟：愚癡生死。菩薩常念，廣學多聞，增長智慧，成就辯才，教化一切，悉以大樂。

>> 何以贪恋智慧，为人初始，一诚字足矣，何溜须拍马，偷奸耍滑，斗智斗勇？

> 第六覺知：貧苦多怨，橫結惡緣。菩薩布施，等念冤親，不念舊惡，不憎惡人。

>> 贫又如何苦又如何，富贵享乐又如何？

> 第七覺悟：五欲過患。雖為俗人，不染世樂；常念三衣，瓶鉢法器；志願出家，守道清白；梵行高遠，慈悲一切。

> 第八覺知：生死熾然，苦惱無量。發大乘心，普濟一切；願代眾生，受無量苦；令諸眾生，畢竟大樂。

> 如此八事，乃是諸佛菩薩大人之所覺悟。精進行道，慈悲修慧，乘法身船，至涅槃岸；復還生死，度脫眾生。以前八事，開導一切，令諸眾生，覺生死苦，捨離五欲，修心聖道。

> 若佛弟子，誦此八事，於念念中，滅無量罪；進趣菩提，速登正覺；永斷生死，常住快樂。

>> 人生苦皆由我心起，无欲无求，何来苦恼？ 

>> 无所求，何来清规戒律？因此佛亦有私心。

>> 无欲无求无我，活在当下。