---
layout: post
title: 《世本》札记
description: 读《世本》札记
date: 2022-12-28 13:58:01
---

1 	序世本四種
2 	1 王謨輯本《世本》
3 	1.1《三皇世系》
4 	太昊伏羲氏。
5 	炎帝神農氏。
6 	宋仲子曰：炎帝即神農氏，炎帝、身號，神農、代號也。
7 	黃帝有熊氏娶於西陵氏之子，謂之累祖，產青陽及昌意。
8 	宋衷曰：（元）〔玄〕囂青陽，即少昊也。
9 	1.2《五帝世系》
10 	帝少皞金天氏。
11 	孫氏曰：少昊、顓頊、高辛、唐、虞為五帝。
12 	宋仲子曰：青陽即是少皞，黃帝之子，代黃帝而有天下，號曰金天氏。少皞氏、身號，金天氏、代號也。
13 	帝顓頊高陽氏。
14 	宋衷曰：顓頊、名，高陽、有天下號也。
15 	昌意生高陽，是為帝顓頊。母濁山氏之子，名昌僕。高陽生偁，偁生卷章，卷章生黎。吳回氏生陸終，陸終娶於鬼方氏之妹，謂之女嬇，生子六人，孕而不育。三年，啟其左脅，三人出焉；啟其右脅，三人出焉。
16 	宋忠曰：鬼方於漢，則先零戎是也。
17 	其一曰樊，是為昆吾。昆吾者、衛是也。
18 	宋忠曰：昆吾、國名，己姓所出。
19 	二曰惠連，是為參胡。參胡者、韓是也。
20 	宋忠曰：參胡、國名，斯姓，無後。
21 	三曰籛鏗，是為彭祖。彭祖者、彭城是也。
22 	宋忠曰：彭祖姓籛名鏗，在商為守藏史，在周為柱下史。年八百歲。
23 	四曰求言，是為會人。會人者、鄭是也。
24 	宋忠曰：求言、名也，姬姓所出。鄶、國也。
25 	五曰安，是為曹姓。曹姓者、邾是也。
26 	宋忠曰：安、名也，曹姓者、諸曹所出也。
27 	六曰季連，是為（芊）〔羋〕姓。季連者、楚是也。
28 	宋忠曰：季連、名也，（芊）〔羋〕姓諸楚所出，楚之先。
29 	季連生附沮。
30 	帝嚳高辛氏。
31 	宋衷曰：高辛、地名，因以為號。嚳、名也。
32 	黃帝生玄囂，玄囂生僑極，僑極生帝嚳。
33 	帝嚳卜其四妃之子皆有天下，元妃、有邰氏之女，曰姜原，生后稷；次妃、有娀氏之女，曰簡狄，生契；次妃、陳酆氏之女，曰慶都，生帝堯；次妃、訾陬氏之女，曰常儀，生帝摰。
34 	帝堯陶唐氏。
35 	帝嚳生堯。
36 	堯娶散宜氏之子，謂之女皇。
37 	宋忠曰：女皇是生丹朱。
38 	帝舜有虞氏。
39 	顓頊生窮系，窮系生敬康，敬康生句望，句望生蟜牛，蟜牛生瞽瞍，瞽瞍生重華，是為帝舜。
40 	宋衷曰：一云：窮系、謚也。
41 	舜取帝堯之二女，曰娥皇、女瑩。
42 	1.3《夏世系》
43 	黃帝生昌意，昌意生顓頊，顓頊生鯀，鯀取有辛氏女，謂之女志，是生高密。
44 	宋衷曰：高密、禹所封國。
45 	禹取塗山氏女，名女媧，生啟。
46 	少康崩，子帝予立。帝予崩，子帝槐立。
47 	帝洩崩，子帝不降立。
48 	帝皋生發及履癸，履癸一名桀。
49 	宋衷曰：帝皋墓在崤南陵。
50 	1.4《商世系》
51 	契生昭明，昭明生相土，相土生昌若，昌若生遭圉，遭圉生根國，根國生冥，冥卒，子振立。
52 	宋衷曰：相土就契封於商。《春秋左氏傳》曰：「閼伯居商丘，相土因之。冥為司空，勤其官事，死於水中，殷人郊之。」
53 	湯名天乙。
54 	外丙三年崩，仲壬四年崩。
55 	太甲崩，子沃丁立。
56 	小甲。
57 	仲丁、大戊之子，河亶甲、仲丁弟也，祖乙、河亶甲子。
58 	祖辛崩，弟沃甲立。
59 	盤庚崩，弟小辛立，崩，弟小乙立，崩，子武丁立。
60 	1.5《周世系》
61 	后稷生不窋為昭，不窋生鞠陶為穆；鞠陶生公劉為昭，公劉生慶節為穆；慶節生皇僕為昭，皇僕生差弗為穆；差弗生毀揄為昭，毀揄生公非為穆；公非生高圉為昭，高圉生亞圉為穆；亞圉生祖紺為昭，祖紺生大王亶父為穆；亶父生季歷為昭，季歷生文王為穆。
62 	宋忠曰：高圉、能率稷者也，周人報之。
63 	成王生康王，康王生昭王，昭王生穆王，穆王生恭王，恭王生懿王及孝王，孝王生夷王，夷王生厲王。
64 	宋衷曰：昭王南伐楚，辛由靡為右，涉漢中流而隕。由靡逐王，遂卒不複。周乃侯其後於西翟。
65 	平王生桓王林，林生莊王佗，佗生僖王胡齊，齊生惠王涼，涼生襄王鄭，鄭生頃王巨，巨生匡王班及定王瑜，瑜生簡王夷，夷生靈王洩心，洩心生景王貴，貴生悼王猛及敬王箵。
66 	敬王崩，子元王仁立。元王崩，子定王介立。
67 	宋仲子曰：《太史公書》云：「元王仁生貞王介。」
68 	威烈王。
69 	宋衷曰：威烈王葬洛陽城中東北隅也。
70 	周君王赧卒。
71 	宋忠曰：謚曰西周武公。
72 	1.6《春秋列國公侯世系》
73 	魯公伯禽卒，子考公酋立。考公卒，弟煬公熙立。煬公卒，子幽公宰立。十四年弟殺幽公而自立，是為魏公。魏公卒，子厲公擢立。厲公卒，弟獻公具立。獻公卒，子真公濞立。真公卒，弟武公敖立。
74 	孝公卒，子弗湟立，是為惠公。卒，長庶子息攝，是為隱公。
75 	桓公允。
76 	閔公開。
77 	昭公裯。
78 	哀公蔣生悼公寧，寧生元公嘉，嘉生穆公不衍。
79 	平公叔。
80 	文公賈。
81 	齊太公望生丁公伋，伋生乙公得，得生?公慈母，慈母生哀公不臣。
82 	宋衷曰：哀公荒淫田游，史作還詩以刺之也。
83 	獻公山弒胡公。
84 	宋衷曰：其黨馬周繻人將胡公於貝水殺之。而山自立也。
85 	武公壽。
86 	宋衷曰：武公十年宣王大臣共行政，故號曰共和。十四年宣王即位。
87 	成公脫卒，莊公購立。
88 	靈公名環，莊公名光，景公名杵臼。
89 	田常立簡公弟驁，是為平公。
90 	唐叔五代孫厲侯，厲侯子靖侯。
91 	宋衷曰：唐叔已下五代無年紀。
92 	武侯寧族。
93 	厲侯福。
94 	獻侯籍。
95 	鄂侯Α
96 	武公、曲沃莊伯子，韓萬、莊伯弟。
97 	昭公生桓公子雍。生忌，忌生懿公驕。
98 	幽公柳生烈成公止。
99 	宋忠曰：時晉衰，反朝韓、趙、魏之君。
100 	孝公頎。
101 	靜公俱酒。
102 	衛康叔生康伯髡，髡生考伯，考伯生嗣伯，嗣伯生摰伯，摰伯生靖伯，靖伯生箕伯，箕伯生頃伯，頃伯生僖侯，僖侯生武公。
103 	宋衷曰：康伯即王孫牟也，事周康王為大夫。
104 	戴公名申。
105 	悼公卒，子敬公弗立。敬公卒，子昭公糾立。
106 	聲公訓。
107 	成侯速。
108 	蔡平侯者、靈侯般之孫，太子友之子。
109 	曹戴伯卒，子惠伯兕立。
110 	穆公卒，子桓公終生立。
111 	悼伯卒，弟露立，謚靖公。
112 	周文王子錯叔繡封於滕。
113 	考公糜，元公弘。
114 	齊景公亡滕。
115 	燕惠侯卒，厘侯立。厘侯卒，頃侯立。頃侯卒，哀侯立。哀侯卒，鄭侯立。鄭侯卒，繆侯立。繆侯卒，宣侯立。
116 	襄公卒，桓公立。
117 	武公卒，文公立。
118 	燕王喜。
119 	吳夷昧生光。
120 	陳胡公滿。
121 	宋忠曰：虞思之後，箕伯直柄中衰，殷湯封遂於陳。以為舜後是也。
122 	陳厲公。
123 	共公生惠公。惠公立十八年，生成公及桓公。成公立十八年，桓公立十七年。
124 	秦祖柏翳。
125 	仲滑生飛廉。
126 	穆公名任好。景公名後伯車。
127 	懷公生昭子。昭子生靈公。
128 	簡公名悼子，刺龔公之子，懷公弟也。
129 	惠公生出公。
130 	元獻公立二十二年。
131 	武烈王十九而立，立二年。
132 	昭王名側。
133 	始皇名政。
134 	宋忠曰：以正月旦生。故名正。
135 	楚熊渠封其中子之名某者為鄂王。
136 	楚武王墓在豫州新息。
137 	頃襄王卒，太子熊元立。是為考烈王。
138 	秦將王翦滅楚。
139 	趙肅侯名語。
140 	敬侯名章。成侯名種。
141 	孝成王丹生悼襄王偃，偃生今王遷。
142 	魏惠王生襄王嗣，襄王生昭王遫。昭王生安僖王圉，安僖王生景愍王午。
143 	韓景侯卒，子列侯取立。列侯卒，子文侯立。
144 	韓宣王、昭侯之子也。
145 	齊宣王名闢疆、威王之子也。
146 	宣王卒，子愍王地立。
147 	蜀無姓，相承云：黃帝後世子孫也。
148 	巴郡南蠻，本有五姓：巴氏、樊氏、瞫氏、相氏、鄭氏，皆出於武落鍾離山。其山有赤、黑二穴；巴氏之子，生於赤穴；四姓之子，皆生黑穴。未有君長，俱事鬼神，及共擲劍於石穴，約能中者，奉以為君。巴氏子務相，乃獨中之。眾皆嘆，又令各乘土船，約能浮者，當以為君。餘姓悉沈，唯務相獨浮，因共立之，是為廩君。乃乘土船從夷水至鹽陽，鹽水有神女謂廩君曰：「此地廣大，魚鹽所出，願留共居。」廩君不許，鹽神暮輒來取宿，旦即化為蟲，與諸蟲群飛，掩蔽日光。天地晦冥，積十餘日。廩君思其便，因射殺之。天乃開明，廩君於是君乎夷城。
149 	1.7《春秋列國卿大夫世系》
150 	魯孝公生僖伯彄，彄生哀伯達，達生伯氏瓶，瓶生文仲辰，辰生宣叔，叔生賈，賈生會。臧會、臧頃伯也，宣叔許之孫，與昭伯賜為從父昆弟。孝公生惠伯革，其後為厚氏。
151 	桓公生慶父，慶父生穆伯敖，敖生文伯穀，穀生獻子蔑，蔑生孝伯，孝伯生惠伯，惠伯生昭伯，昭伯生景伯。
152 	仲叔獲生南宮絛。
153 	桓公生僖叔牙，牙生戴伯茲，茲生莊叔得臣，得臣生穆叔豹，豹生昭子婼，婼生成子不敢，敢生武叔州仇。牙生武仲休，休生惠伯彭，彭生皮，為叔仲氏。
154 	公子友生齊仲，齊仲生無逸，無逸生行父，行父生武子夙。悼子紇生穆伯靖及平子意如，意如生桓子斯，斯生康子肥。
155 	東門述產子家歸父及昭子子嬰。
156 	叔肸生聲伯嬰齊，齊生叔老，老生叔弓。叔弓生定伯閱，閱生西巷敬叔，叔生成子還。
157 	衛頃公生子夏勝，勝生子石青。
158 	孫氏出於衛武公，至林父八世。
159 	獻公生成子當，當生文子拔，拔生朱，為公叔氏。
160 	公孟彄、靈公之子，字公孟、名彄。
161 	靈公生昭子郢，郢生文子木及惠叔蘭，蘭生虎，為司寇氏。文子生簡子瑕，瑕生衛將軍文氏。
162 	莊叔達生得閭叔谷，穀生成叔烝鋤，鋤生（項）〔頃〕叔羅，羅生昭叔起，起生文叔圉，圉生悝。
163 	懿子兼生昭子舉，舉生趙陽。
164 	桓叔生子萬，萬生賕伯，賕伯生定伯簡，簡生輿，輿生獻子厥。
165 	平子名頃，宣子子也。簡子名不信，莊子名庚，景子名虔。
166 	韓武子名啟，章康子之子。
167 	公明生共孟及趙夙，夙生成季衰。衰生宣孟盾。
168 	襄子生桓子嘉及代成子起。
169 	畢萬生芒，芒生季，季生武仲州，州生莊子降，降生獻子荼，荼生簡子取，取生襄子多，多生桓子駒，駒生文侯斯。
170 	範氏、晉大夫隰叔之子，士蒍之後。蒍生成伯缺，缺生武子會，會生文叔?，?生宣叔匄，匄生獻子鞅，鞅生吉射。
171 	中行氏、晉大夫逝遨生桓伯林父，林父生宣伯庚〔宿〕，庚〔宿〕生獻伯偃，偃生穆伯吳，吳生寅。本姓荀，自荀偃將中軍，晉改中軍曰中行，因氏焉。元與智氏同祖逝遨，故智氏亦稱荀。
172 	智氏、本逝遨生莊子首，首生武子罃，罃生莊子朔，朔生悼子盈，盈生文子櫟，櫟生宣子申，申生智伯瑤。
173 	程鄭、荀氏別族。
174 	靖侯庶孫欒叔賓父。
175 	卻豹生冀芮，芮生缺，缺生克。豹又生義，義生步揚，揚生州。揚又生蒲城鵲居，居生至。
176 	羊舌氏、叔向兄弟有季夙。
177 	籍黶生司空頡，頡生南里叔子，叔子生叔正官伯，官伯生司徒公，公生曲沃正少襄，襄生司功大伯，大伯生侯季子，季子生籍游，游生談，談生秦。
178 	高氏、本敬仲生莊子，莊子生傾子，傾子生宣子，宣子生厚，厚生止。
179 	國氏、本懿伯生貞孟，貞孟生成伯高父。
180 	管氏、本莊仲山產敬仲夷吾，夷吾產武子鳴，鳴產桓子啟方，啟方產成子孺，孺產莊子盧，盧產悼子其夷，其夷產襄子武，武產景子耐（步）〔涉〕。耐（步）〔涉〕（彥）〔產〕微。田敬仲生朊弦模朊弦納愍孟莊。
181 	桓子無宇產子亹，亹產子獻，獻產子鞅。
182 	僖子乞產成子常、簡子齒、宣子其夷、穆子安、廩丘子尚醫茲、子芒盈、惠子得，凡七人。
183 	成子常生襄子班，班生莊子伯。
184 	宋愍公生弗父何，弗父何生宋父，宋父生正考父，正考父生孔父嘉，為宋司馬。華督殺之而絕其世，其子木金父降為士。木金父生祁父，祁父生防叔，為華氏所逼，奔魯為防大夫，故曰防叔。防叔生伯夏，伯夏生叔梁紇，叔梁紇生仲尼。孔子後數世皆一子。
185 	皇父、戴公子。
186 	華父督、戴公之孫，好父說之子。督生世子家，家生華孫御事，事生華元右師。家生秀老，老生司徒鄭，鄭生司徒喜。
187 	樂氏、本戴公生樂甫術，術生石甫願繹，繹生夷甫傾，傾生東鄉克，克生西鄉士曹，曹生子罕喜。澤又生季甫，甫生子僕伊與樂豫。
188 	莊公生右師戊，戊生司城師。
189 	莊公孫名固，為大司馬。
190 	桓公生向父（盼）〔盻〕，（盼）〔盻〕生司城訾守，守生小司寇鱣及合左師。向戌生東鄰叔子超，超生左師眇。
191 	桓公生公子鱗，鱗生東鄉矔，矔生司徒文，文生大司寇子奏，奏生小司寇朱。
192 	蕩氏、本公孫壽生大司馬虺，虺生司馬澤。
193 	子游、子瑜並公孫夏之子。
194 	陳宣公生子夏，夏生御叔，叔生徵舒，舒生惠子晉，晉生禦寇，寇生悼子嚙。
195 	針宜咎、陳針子八世孫。
196 	蒍艾獵。
197 	屈蕩、屈建之祖父。
198 	穆王生王子揚，揚生尹，尹生令尹匄。
199 	葉公、楚縣公葉公子高。
200 	1.8《氏姓篇》
201 	炎帝、姜姓。
202 	許、州、向、申，姜姓也，炎帝後。
203 	有扈、姒姓。
204 	彤、姒姓之國。
205 	芮伯、姬姓。
206 	畢、毛，姬姓，文王庶子。
207 	夷、妘姓。
208 	莒、紀姓。
209 	燕國、姞姓。
210 	任姓：謝、章、（薜）〔薛〕、舒、呂、祝、終、泉、畢、過。
211 	息國、姬姓。
212 	魏、姬姓。
213 	州國、姜姓。
214 	鄧、曼姓。
215 	荀、賈，姬姓。
216 	鄅、妘姓。
217 	羅、熊姓。
218 	偃姓：舒庸、舒蓼、舒鳩、舒龍、舒鮑、舒龔。
219 	斟灌、斟鄩，夏同姓國。
220 	逼陽、妘姓，祝融之孫，陸終第四子求言之後。
221 	昆吾、己姓國，出自少昊。
222 	徐奄、嬴姓。
223 	姒姓：有南氏、鄩氏、弗氏。
224 	子姓：有髦氏、時氏、蕭氏、黎氏。
225 	嬴姓：有鍾離氏。
226 	莘姓、姒姓，夏禹之後。
227 	豕韋、防姓。
228 	霍國、真姓。
229 	胡、歸姓國，在汝南平輿。
230 	沈、姬姓國，亦在汝南。
231 	蓼、六，偃姓。
232 	江、黃，嬴姓。
233 	越、芊姓也，與楚同祖。
234 	隨國、姬姓。
235 	唐、姬姓之國。
236 	寒、妘姓。
237 	淮夷、嬴姓。
238 	空洞、子姓，商後國。
239 	黎、比、髦、朸、（改）〔段〕、瓦、鐵七國、皆子姓。
240 	密須、商時姞姓之國。文王滅之。
241 	新C。
242 	衛康叔孫封恆，後有常氏、恆氏。
243 	仇氏、衛後。
244 	叔向氏、叔夙氏，姬姓，晉後。
245 	封父氏、鄭大夫封父彌真之後。
246 	子穆氏、陳僖子子子穆安後。
247 	子芒氏、陳僖子子子芒之後。
248 	子沮氏、陳烈子之後。
249 	楚大夫公朱高出宋公子朱。
250 	融氏、古天子祝融之後。
251 	公氏有大公叔潁，又有公紀氏。衛有大夫左公子洩，右公子職。
252 	魯有大夫公之文。
253 	孫氏、齊大夫長孫修食邑於唐，其後事晉，後號唐孫氏。衛有王孫賈，出自周頃王之後；王孫賈之子，自以去王室久，改為賈孫氏。
254 	司功氏、晉大夫司功景子士丐弟佗，因官氏焉，及司徒、司寇、司空，並以官為氏。
255 	北氏、晉有高人隱於北堂，因以為氏。
256 	門氏、晉大夫下門聰，齊臨淄大夫車門遽，陳有門氏。
257 	莢氏、晉有大夫莢成僖子。
258 	勃氏、宋右師之後。
259 	師氏、鄭有子師僕，殷時掌樂有太師摰、少師陽，宋有樂人師延，世掌樂職，後有宋大夫師延宜。
260 	成氏、宋有大夫老成方。
261 	涉其氏、楚大夫涉其帑。
262 	鄫、姒姓，子爵。夏少康封其少子曲烈於鄫，襄公六年莒滅之。鄫太子巫仕魯，去邑，為曾氏。
263 	巴、子國，子孫以國為氏。
264 	有熊氏之後，為詹葛氏。
265 	囂氏、玄囂之後。
266 	參氏、陸終子第二子參胡之後。
267 	季隨氏、周八士季隨之後。
268 	仲行氏、秦三良仲行之後。
269 	乘睢、古賢人。
270 	方叔氏、鼓方叔之後。
271 	少施氏、魯惠公子施父之後。
272 	季桓子生穆叔，其後為子楊氏。
273 	述氏、魯大夫仲述之後。
274 	強梁氏、衛將軍文子生慎子會，生強梁，因氏焉。
275 	將軍氏、衛靈公子昭生子郢，生文子才芳為將軍氏。
276 	史晁氏、衛史晁之後。
277 	季夙氏、晉靖侯孫季夙之後。
278 	季嬰氏、晉樓季嬰之後。
279 	狐丘氏、晉大夫狐丘林之後。
280 	χ菔稀⒔Ρ孫步楊生χ藎因氏焉。
281 	晉大夫大狐伯生突，突生饒，為大狐氏。
282 	大戊氏、晉公子大戊之後，大戊教昭為原大夫。
283 	伯宗氏、晉孫伯起生伯宗，因氏焉。
284 	韓厥生無忌，無忌生襄，襄生子魚，為韓言氏。
285 	韓餘氏、韓宣子餘子之後，因氏焉。
286 	去疾氏、鄭穆公子去疾之後，去疾字子良，又有良氏。
287 	馮氏、歸姓，鄭大夫馮簡子之後。
288 	子獻氏、陳桓子孫子獻之後。
289 	子占氏、陳桓子生書字子占之後。
290 	子尚氏、陳僖子生廩丘子尚意茲，因氏焉。
291 	右師氏、宋莊公生公子申，世為右師氏。
292 	季老氏、宋華氏有華季老，子孫氏焉。
293 	東鄉氏、宋大夫東鄉為人之後。
294 	西鄉氏、宋大夫西鄉錯之後。
295 	泥氏、宋大夫卑泥之後。
296 	干獻氏、宋司徒華定為乾獻氏。
297 	子革氏、宋司城子革之後。
298 	子泉氏、齊頃公之子公子湫字子泉之後。
299 	子工氏、齊頃公之子公子子工之後。
300 	子干氏、齊公子都字子乾之後。
301 	尹文氏、齊有尹文子，著書五篇。
302 	廩丘〔氏〕、齊大夫廩丘子之後。
303 	楚季氏、楚若敖生楚季，因氏焉。
304 	強氏、若敖生強，因氏焉。
305 	班氏、強生班，因氏焉。
306 	季融氏、廉生季融，子孫氏焉。
307 	伍參氏、楚伍之後。支孫以為氏。
308 	慶父〔氏〕、楚大夫慶父之後。
309 	墨夷氏、宋襄公子墨夷須為大司馬，後有墨夷皋。
310 	淵氏、齊大夫淵湫之後。
311 	楚成王孫、有田公它成。
312 	承氏、衛大夫承叔成之後。
313 	1.9《居篇》
314 	黃帝都涿鹿。
315 	宋忠曰：涿鹿在彭城南。
316 	舜居媯汭。
317 	宋忠曰：在漢中西城縣，或言媯墟在西北，舜所居也。或作「媯墟」，故舜所居也。後或姓姚，或姓媯。
318 	夏禹都陽城，避商均也。又都平陽，是在安邑，或在晉陽。
319 	宋忠曰：陽城本在大梁之南，今陳留浚儀是也。
320 	相徙帝丘，於周為衛。
321 	契居蕃。
322 	昭明居砥石。
323 	宋衷曰：相土就契封於商。《春秋左氏傳》曰：「閼伯居商丘。相土因之。」
324 	祖乙遷于耿。
325 	武王在酆鄗。
326 	懿王居犬丘。
327 	宋忠曰：懿王自鎬徙都犬丘。一曰廢丘，今槐里是也。
328 	平王徙居洛。
329 	宋忠曰：《洛誥》所謂新邑也。
330 	敬王東居成周。遂徙都。
331 	赧王徙居西周。
332 	西周桓公揭居河南。
333 	東周惠公班居洛陽。
334 	周公居少皞之墟。
335 	煬公徙魯。
336 	宋忠曰：今魯國。
337 	叔度居上蔡。
338 	胡徙取新蔡。
339 	宋忠曰：名其地為「新蔡」，王莽所謂「新遷」者也。
340 	平侯徙下蔡。
341 	康叔居康。
342 	宋忠曰：康叔從畿內之康徙封衛，衛即殷墟定昌之地。畿內之康，不知所在也。
343 	成公徙濮陽。
344 	宋忠曰：濮陽、帝丘地名。
345 	叔振鐸封於曹。
346 	宋忠曰：濟陽定陶縣。
347 	錯叔繡封於滕。
348 	宋忠曰：今沛國公丘，是滕國也。
349 	召公居北燕。
350 	宋忠曰：有南燕，故云北燕。
351 	桓侯徙臨易。
352 	宋忠曰：今河間易縣是也。
353 	唐叔虞居鄂。
354 	宋衷曰：鄂地今在大夏。
355 	宣王庶弟友封於鄭。
356 	桓公居棫林徙拾。
357 	宋忠曰：「棫林」與「拾」，皆舊地名。是封桓公，乃名為鄭。
358 	厲公出居櫟。
359 	宋衷曰：今潁川陽翟縣。
360 	文公徙鄭。
361 	宋衷曰：即新鄭也。
362 	東樓公封於。
363 	宋忠曰：、今陳留雍丘縣。故《地理志》云：雍丘縣、故國，周武王封禹後為東樓公是也。
364 	微子國於宋。
365 	宋忠曰：睢陽。
366 	吳孰哉居藩籬。
367 	宋忠曰：孰哉、仲雍字。解者云：雍是孰食，故曰雍字「孰哉」也。藩籬、今吳之餘暨也。
368 	孰姑徙句吳。
369 	宋衷曰：孰姑、壽夢也，代謂祝夢乘諸也。「壽」、「孰」音相近，「姑」之言「諸」也。《毛詩傳》讀「姑」為「諸」，孰姑壽夢是一人，又名乘也。句吳、太伯始所居地名。
370 	諸樊徙吳。
371 	楚鬻熊居丹陽，武王徙郢。
372 	宋仲子曰：丹陽在南郡枝江縣，今南郡江陵縣北有郢城。
373 	邾顏居邾，肥徙郳。
374 	宋仲子曰：邾顏別封小子肥於郳，為小邾子。
375 	趙成季徙原。
376 	宋忠曰：今雁門平原縣也。
377 	中山武公居顧，桓公徙靈壽，為趙武靈王所滅。
378 	魏武子居魏。
379 	悼子徙霍。
380 	宋忠曰：霍、地名，今河東彘縣也。
381 	昭子徙安邑。
382 	韓景子徙平陽。
383 	宋忠曰：平陽在山西，今河東平陽縣。
384 	1.10《作篇》
385 	伏羲制儷皮嫁娶之禮。
386 	伏羲作琴。
387 	神農作瑟。
388 	女媧作笙簧。
389 	宋均曰：女媧、黃帝臣也。
390 	黃帝作冕。
391 	宋仲子曰：冕、冠之有旒者。禮文殘缺，形制難詳。
392 	黃帝作旃。
393 	蒼頡作書。
394 	宋忠曰：黃帝之世，始立史官。蒼頡沮誦，居其職矣。至於夏商，乃分置左右；言則左史書之，動則右史書之。故曰左史記言，右史記事。言經《尚書》，事經《春秋》者也。
395 	史皇作圖。
396 	宋忠曰：史皇、黃帝臣，圖、謂畫物象。
397 	容成造歷。大撓作甲子。
398 	宋仲子曰：皆黃帝史官也。
399 	隸首作數。
400 	宋衷曰：隸首、黃帝史也。
401 	羲和占日，常儀占月，臾區占星氣，伶倫造律呂。
402 	芒作網。
403 	宋衷曰：芒、庖犧之臣。
404 	蚩尤作兵。
405 	宋衷曰：蚩尤、神農臣也。
406 	夙沙氏煮海為鹽。
407 	宋衷曰：夙沙氏、炎帝之諸侯，今安邑東南十里有鹽宗廟。
408 	隨作笙，長四寸，十二簧，象鳳之身。正月之音也。
409 	隨作竽。
410 	宋忠曰：女媧氏之臣。
411 	胡曹作衣。
412 	宋忠曰：黃帝臣也。
413 	於則作屝履。
414 	揮始作弓。
415 	牟夷作矢。
416 	宋忠曰：揮、牟夷，黃帝臣。
417 	共鼓、貨狄作舟。
418 	宋忠曰：黃帝二臣。
419 	雍父作舂。
420 	宋衷曰：雍父、黃帝臣也。
421 	烏曹作博。
422 	胲作服牛。
423 	宋衷曰：胲、黃帝臣也。又云：少昊時人，始駕牛。
424 	祝融作市。
425 	宋均曰：顓頊臣，為高辛氏火正。
426 	堯修黃帝樂，名《咸池》。
427 	舜造簫，其形參差象鳳翼，長二尺。
428 	夔作樂。
429 	伯夷作刑。
430 	後益作占歲之法。
431 	化益作井。
432 	宋衷曰：化益、伯益也，堯臣。
433 	垂作規矩准繩。
434 	垂作耒耜。
435 	垂作銚耨。
436 	宋仲子曰：銚、刈也。
437 	垂作鐘。
438 	毋句作磬。
439 	宋衷曰：毋句、堯臣也。
440 	夷作鼓。
441 	巫彭作醫。
442 	宋衷曰：巫咸、堯臣也，以鴻術為帝堯之醫。
443 	巫咸作筮。
444 	鯀作城郭。
445 	禹作宮室。
446 	奚仲作車。
447 	儀狄造酒。
448 	宋衷曰：儀狄、夏禹之臣。
449 	杜康造酒。
450 	逢蒙作射。
451 	少康作秫酒。
452 	少康作箕帚。
453 	杼作甲。
454 	宋衷曰：少康子、名杼也。
455 	杼作矛。
456 	宋忠曰：杼、少康子，輿也。
457 	昆吾作陶。
458 	相土作乘馬。
459 	宋衷曰：相土、契孫也，四馬駕車，起於相土，故曰「作」。以其作乘馬之法。
460 	韓哀作御。
461 	宋忠曰：韓哀、韓文侯也。時已有御，此複言「作」者，加其精巧也。
462 	紂為玉床。
463 	武王作翣。
464 	宋均曰：翣、武飾也。
465 	暴辛公作塤。
466 	宋均曰：暴辛、〔周〕平王時諸侯，作塤，有三孔。
467 	蘇成公作篪。
468 	宋均曰：蘇成公、平王時諸侯。
469 	秦穆公作沐。
470 	魯昭公作弁。
471 	宋均曰：制素弁也。
472 	公輸般作石磑。
473 	衛公叔文子作輗軸。
474 	2 孫馮翼集本《世本》
475 	2.1《作篇》
476 	巫咸作筮，倕作鐘，無句作磬，女媧作笙簧。
477 	容成作歷，大撓作甲子。
478 	簫、舜所造。
479 	逢蒙作射。
480 	杼作甲。
481 	垂作銚，垂作耨。
482 	黃帝作冕旒。
483 	蒼頡作書，蒼頡作文字，沮誦、蒼頡作書。
484 	帝女儀狄作酒醪變五味，杜康作酒，少康作秫酒。
485 	巫彭作醫。
486 	隋作笙，宓羲作瑟，神農作琴，隨作竽，夷作鼓。
487 	揮作弓，夷牟作矢。
488 	堯使禹作宮室，雍父作舂，少康作箕帚，胡曹作衣，黃帝作旃。蚩尤以金作兵器，胲作服牛，共鼓、貨狄作舟，相土作乘馬，烏曹作博，奚仲作車。胡曹作冕，鯀作城郭，隸首作數，公輸作石磑，韓哀侯作御。宋衷曰：韓哀、韓文侯也，時已有御。此複言「作」者，加其精巧也。
489 	史皇作圖。宋衷曰：史皇、黃帝臣也。圖、謂畫物象也。伯餘作衣裳。宋衷曰：黃帝臣也。
490 	後益作占歲。
491 	伯益作井。
492 	黃帝作旃冕。宋均曰：通帛為旃。冕、冠之有（旃）〔旒〕。應（邵）〔劭〕曰：「周始垂旒也。」
493 	秦穆公作沐。
494 	武王作翣。
495 	蘇成公造篪。吹孔有嘴如酸棗。蘇成公、平王時諸侯。
496 	塤、暴辛公所造，亦不知何人。周畿內有暴國之君，豈其時人也？本作「塤」，圍五寸〔半〕，長三寸半。凡六（寸）〔孔〕。宋均注曰：暴（國公）〔公國〕、平王時諸侯〔也〕。暴辛公燒土為之。於則作履〔屝〕，注：於則、黃帝臣，草曰（屨）〔屝〕，麻曰履也。紂為玉床。
497 	咎繇作耒耜。
498 	芒作網。宋衷注：芒、庖犧臣。
499 	宿沙作煮鹽。宋衷曰：宿沙〔衛〕、齊靈公臣，齊濱海，故（以）〔衛〕為魚鹽之利。
500 	逢蒙作射。
501 	夔作樂。
502 	祝融作市。
503 	黃帝之世，始立史官。蒼頡、沮誦（是）〔居〕其職矣。
504 	2.2《居篇》
505 	契居番。
506 	懿王居犬邱。
507 	昭明居砥石。
508 	楚鬻熊居丹陽，武王徙郢。
509 	邾顏居邾，肥徙郳。
510 	魏悼子徙霍，昭子徙安邑。
511 	魏武子居（犨）〔魏〕，悼子徙霍。宋衷曰：霍、地名，今河東彘縣也。
512 	鄭桓公封棫林。
513 	齊景公亡滕。
514 	涿鹿在彭城。
515 	武王在酆鄗。
516 	西周桓公名揭，居河南；東周惠公名班，居洛陽。
517 	禹都陽城。
518 	唐叔虞居鄂。
519 	吳孰姑徙勾吳。注云：孰姑、壽夢也，勾吳、太伯始所居地名。
520 	曹、衛戴公居。
521 	楚子熊渠、封仲子紅〔於〕鄂。
522 	懿王居犬邱，厲王淫亂〔出〕於彘，今河東永安是也。平王即位，徙居〔洛〕，《洛誥》所謂新邑也。《國語》曰：「幽王滅，周乃東遷。」本殷之畿內，（有）〔在〕《禹貢》豫州〔外方〕之域，河洛瀍澗之閒。周於南柳七星張之分，鶉火之次也。（乃）〔及〕敬王避子朝之亂，東居成周。故《春秋經》曰：「天王入於成周是也。」後六年，王室定，遂徙〔都〕成周。是後晉又率諸侯之（徙）〔徒〕，修（吾）〔繕〕其城。以成周（成）〔城〕小不受王都，故壞翟泉而廣（為）〔焉〕。翟泉地在成周〔城〕東北，今洛〔陽〕城中有周王塚是也。至赧王又徙居成周而失位。
523 	秦非子始封於秦，故《秦本紀》稱周孝王曰：「朕分之土邑。」秦本隴西秦定穀〔亭〕是也。（元）〔玄〕孫莊公徙廢邱，周懿王之所都，今槐里是也。及襄公始受酆之地，列為諸侯，文（王）〔公〕徙汧。故《秦本紀》曰：「公事獵至汧，乃卜居之。」今扶風郿縣是也，寧公又都平陽。故《秦〔本〕紀》曰：「寧公二年，徙居平陽。」今扶風郿縣之平陽亭是也。〔故《秦本紀》曰〕：「〔德公元年、初居雍〕。」〔今扶風雍是也〕。至獻公即位徙治櫟陽，今馮翊萬年是也。孝公自櫟陽徙咸陽，《秦本紀》曰：「作為咸陽，築冀（冀）（聞）〔闕〕，徙之。」及漢元（曰）〔年〕，更名新城，屬扶風，後並於長安。故《太史公傳》曰：「長安、故咸陽也。」元鼎三年，複別（謂）〔為〕渭城，今長安西北渭水陽有故城，故《西京賦》曰：「秦里其朔。」（是）〔寔〕為咸陽是也。
524 	漢高帝元年，始為漢王，都南鄭，屬漢中。秦（屬公）〔厲王〕所（署）〔置〕，在《禹貢》梁州之域，北（遠）〔達〕雍，南跨巴（屬）〔蜀〕，與秦同分。（元）〔二〕年北徙櫟陽，故秦獻公之所居，後居萬年，故屬馮翊，今京兆縣也，都長安，秦咸陽之地，今京兆所治縣也，其城狹小。至惠帝元年，始更築廣，五年乃成。光武以武（侯信）〔信侯〕進封蕭王，在《禹貢》徐州之域，於周以封子（信）〔姓〕之別附庸，事在《春秋》，於漢屬豫州，今沛國蕭是也。及即位於鄗，更名高邑。建武元年，始都洛陽，故成周之舊基。〔城〕東西六里一十步，南北九里一百步。是以時人謂洛陽為東京，長安為西京。
525 	魏武為魏公，都鄴，今魏郡是〔也〕。後文帝因漢之舊複都洛（隱）〔陽〕，以譙為先人本國，許昌為漢之所居，長安為西京之遺幔鄴為王業之本基，與洛陽凡五處。故號曰五都。
526 	2.3《氏姓篇》
527 	豕、韋，防姓。
528 	芮、姬姓。息、姬姓。魏、姬姓。隨、姬姓。荀、賈皆姬姓。鮮虞、姬姓，白狄也。夷、妘姓。逼陽、妘姓。祝融之孫、陸終第四子求言之後。鄅、妘姓。
529 	莒、己姓，己姓、出自少皞。
530 	向、姜姓。州、姜姓。齊、姜姓。
531 	燕、姞姓。
532 	帝舜、姚姓。
533 	任姓：謝、章、（薜）〔薛〕、舒、呂、祝、終、泉、畢、過。
534 	鄧、曼姓。
535 	羅、熊姓。
536 	黃、嬴姓。徐、奄皆嬴姓。
537 	偃姓：舒庸、舒蓼、舒鳩、舒龍、〔舒鮑〕、舒龔。
538 	晉、魯、衛、鄭、曹、滕，姬姓。畢、毛皆姬姓。密、姬姓。
539 	邾、小邾，曹姓。
540 	宋、子姓，子姓：殷、時、來、宋、空同、黎、比、髦、（自）〔目〕夷、蕭。
541 	莒、己姓，自紀公以下為己姓。
542 	、姒姓。斟灌、斟尋，夏同姓諸侯。彤、姒姓。有扈與夏同姓。
543 	薛、任姓。夏奚仲封薛，周有薛侯，其後為氏。
544 	參姓、祝融之後，融姓、古天子祝融之後。
545 	鍾離氏、與嬴氏同祖。公紀氏。大公潁叔。西鄉錯。
546 	稟君、名務相，姓巴，與樊氏、暉氏、相氏、鄭氏，凡五姓，俱出，皆爭神，以土為船。雕杖畫之，而浮水中；其船浮，因立為君。他船不能浮。獨稟君船浮，因立為君。
547 	胡子國、歸姓。
548 	莘、姒姓，夏禹之後。
549 	陸終娶於鬼方氏之妹，謂之女嬇。生六子，孕而不育。三年，啟其右脅，三人出焉；啟其左脅，三人出焉。
550 	曾氏、夏少康封其少子曲烈於鄫。襄六年，莒滅之，鄫太子巫仕魯，去邑為曾氏。
551 	舒蓼氏：舒蓼、偃姓，皋陶之後，楚東境小國也。
552 	舒鮑氏：舒鮑、偃姓國也。
553 	密須氏、商時姞姓之國。
554 	有熊氏之後為詹葛氏。
555 	昆吾、古己姓之國，夏時諸侯伯祝融之後。
556 	馮、歸姓，鄭大夫馮簡子之後。
557 	鍾離氏、與秦同祖，嬴姓。
558 	狐邱氏、晉大夫狐邱林之後。
559 	廩邱氏、齊大夫廩邱子之後。
560 	東鄉氏、宋大夫東鄉為人之後。
561 	空同氏、子姓。
562 	χ菔稀⒔Ρ孫生楊，生χ藎因氏焉。
563 	少施氏、魯惠公子施父之後。
564 	季桓子生穆叔，其後為子楊氏。
565 	子革氏、宋司城子革之後。
566 	季平子支子，亦為子革氏。
567 	子干氏、齊公子都字子乾之後。
568 	子工氏、齊頃公之子，公子子〔工〕之後。
569 	子泉氏、齊頃公之子，公子湫字子泉之後。
570 	子獻氏、陳桓公孫子獻之後。
571 	子占氏、陳桓子生書字子占之後。
572 	子尚氏、陳僖公生廩邱子尚意茲，因氏焉。
573 	老童娶根水氏。
574 	囂氏、（元）〔玄〕囂之後。
575 	參氏、董姓，陸終第二子參胡〔後〕。
576 	季隨氏、周八士季隨之後。
577 	述氏、魯大夫伸述之後。
578 	季嬰氏、晉樓季嬰之後。
579 	季夙（公）〔氏〕、晉靖侯孫，季夙之後。
580 	大狐氏、晉大夫狐伯生突生饒，為大狐氏，其後大狐容為晉大夫。
581 	大戊氏、晉公子太戊〔之後〕，大戊教昭為原大夫。
582 	去疾氏、鄭穆公子去疾之後，去疾、字子良，又有良氏，取以別族。
583 	強梁氏、衛將軍文子生慎子會〔生〕強梁，因氏焉。
584 	楚季氏、楚若敖生楚季，因氏焉。陳大夫有楚季融。
585 	季融氏、楚廉生季融，子孫氏焉。
586 	季老氏、宋華氏有華季老，子孫氏焉。
587 	泥氏、宋大夫卑泥之後。
588 	鼓方氏、鼓方叔之後。
589 	韓餘（子）〔氏〕、韓宣餘子之後，因氏焉。
590 	干獻氏、宋司徒華定為乾獻氏。
591 	右史氏、古者右史記事，周有右史武。
592 	司寇氏、衛靈公之子，公子郢之後也。
593 	司功氏、晉大夫司功景子士丐弟他，因官氏〔焉〕。
594 	將軍氏、衛靈公子昭生子郢，生文子才芳，為將軍氏。
595 	右師氏、宋莊公生公子申，世為右師氏。
596 	齊季氏、魯有大夫齊季窺。
597 	伍參氏、楚伍參之後，支孫以為氏。
598 	伯宗氏、晉孫伯起生伯宗，因氏焉。
599 	班氏、羋姓，疆生班，因氏焉。
600 	疆氏、羋姓，若敖生疆，因氏焉。
601 	韓言氏、姬姓，晉韓厥生無忌，無忌生襄，襄生子魚為韓言氏。
602 	史晁氏、衛史晁之後。
603 	恆氏、楚大夫恆思公之後。
604 	甫爽氏、宋大夫甫爽之後。
605 	過氏、任姓，夏諸侯，後為氏。
606 	舒鮑、偃姓國，又云：舒、任姓。
607 	呂、任姓。
608 	時、子姓。
609 	泉、任姓。
610 	賜氏、齊大夫簡子賜之後。
611 	黎氏、黎侯，國之後。
612 	廩君、姓己氏。
613 	融氏、祝融之後，又（複）〔複〕姓。融夷氏、祝融後董父之允，以融夷為氏。男氏、作南。
614 	子姓、有蕭氏。
615 	（茭）〔莢〕氏、晉大夫（茭）〔莢〕氏僖子。
616 	畢、任姓。
617 	謝、任姓，黃帝之後。
618 	祝、任姓。
619 	它氏、楚平王孫有田公它成，豈同族乎？
620 	費氏、作弗。
621 	墨夷氏、宋襄公子墨夷須為大司馬，其後有墨夷皋。
622 	太公叔潁。
623 	終氏、任姓。
624 	髦氏、子姓。
625 	2.4《王侯大夫譜》
626 	湯名天乙。
627 	伏犧制以儷皮嫁娶之禮。
628 	成王生康王，康王生昭王，昭王生穆王，穆王生恭生，恭王生懿王及孝王，懿王崩，弟孝王立；孝王崩，懿王太子?立，是為夷王。夷王生厲王。
629 	平王生桓王林，桓王生莊王佗，莊王生僖王胡齊，胡齊生惠王涼，惠王生襄王鄭，襄王生頃王巨，頃王生匡王班及定王瑜，定王生簡王夷，簡王生靈王洩心，靈王生景王貴，景王生悼王猛及敬王匄。敬王崩，貞王介立；貞王崩，元王赤立。
630 	帝嚳卜其四妃，四妃之子皆有天下；元妃有邰氏之女曰姜嫄，而生后稷；次妃有娀氏之女曰簡狄，而生契；次妃陳鋒氏之女曰慶都，生帝堯；次妃娵訾氏之女曰常儀，生摯。
631 	黃帝生（元）〔玄〕囂，（元）〔玄〕囂生僑極，僑極生帝嚳，帝嚳生堯。
632 	顓頊娶於滕?氏，謂之女祿，產老童。老童娶於根水氏，謂之驕福，產重及黎。黃帝娶於西陵氏之子，謂之累祖，產青陽及昌意。昌意生顓頊，顓頊生鯀。顓頊母獨山氏之〔子〕。青陽即少皞，黃帝之子，代黃帝而有天下。號曰金天氏。
633 	炎帝、即神農氏，帝堯為陶唐氏。
634 	昆吾者、衛是也。
635 	太甲、太丁子。太甲崩，子沃丁立。盤康崩，弟小辛立；崩，弟小乙立；崩，子武丁立。
636 	契生昭明，昭明生相土，相土生昌若，昌若生曹圉，曹圉生根國，根國生冥。
637 	亞圉雲生太公組紺諸盭。
638 	以黃帝為五帝。堯是黃帝（元）〔玄〕孫，舜是黃帝八代孫。啟、禹子。
639 	陸終娶於鬼方氏之妹，謂之女嬇。是生六子，孕三年。啟其左脅，三人出焉；破其右脅，三人出焉。其四曰求言，是謂之鄶。鄶人者、鄭是也。
640 	舜時，西王母獻白環及佩。
641 	顓頊生?，?生高密，是為禹。
642 	顓頊娶於勝濆氏之子，謂女祿，是生老童。
643 	堯取散宜氏之子，〔謂之〕女皇。
644 	鯀（聚）〔娶〕〔有〕（華）〔莘〕氏〔曰〕女志，是生高密禹。
645 	2.4.1《魯》
646 	伯禽生煬公熙，熙生弗，弗生獻公具，具生武公敖。孝公生惠公弗皇，弗皇生隱公。
647 	哀公蔣生悼公寧，寧生元公嘉，嘉生穆公〔不〕衍。桓公軌，閔公啟方；隱公之後，仍有六世為君。
648 	孝公生僖伯彄，彄生哀伯達，達生伯氏瓶，瓶生文仲辰。臧會、臧頃伯也。
649 	季友生仲無佚，無佚生行父。公子友生齊仲，齊仲生無逸，無逸生行父，行父生夙。悼子紇生平子意如，意如生桓子斯，斯生康子肥。悼子紇生穆伯靖。
650 	桓公生僖叔牙，牙生戴伯茲，茲生莊叔得臣，臣生穆叔豹，豹生昭子婼，婼生成子不敢，不敢生武叔州仇。
651 	桓公生僖叔牙，叔牙生武仲休，休生惠伯彭，彭生皮，為叔仲氏。
652 	孝公生惠伯革，其後為厚氏。
653 	慶父生穆伯敖，敖生文伯穀，穀生獻子蔑。獻子蔑生孝伯，孝伯生惠伯，惠伯生昭伯，昭伯生景伯。
654 	叔盻生聲伯嬰齊，齊生叔老，老生叔弓。叔弓生定伯閱，閱生西巷敬叔，叔生成子還。
655 	仲孫獲生南宮絛。
656 	敬叔、桓公七世孫，惠伯、是桓六世孫。
657 	仲遂、莊公之子東門襄仲。述產子家歸父。郈昭伯名惡。
658 	魯大夫公之文。
659 	2.4.2《宋》
660 	宋愍公生弗甫何，弗甫何生宋父，宋父生正考甫，正考甫生孔父嘉，為宋司馬。華督殺之而絕其世，其子木金父降為士；木金父生祁父，祁父生防叔，為華氏所逼，奔魯為防大夫，故曰防叔。防叔生伯夏，伯夏生叔梁紇，叔梁紇生仲尼。
661 	華父督、戴公之孫，好父說之子。華督生世子家，世子家生華孫御事，華孫御事生華元右師。世子家生秀老，秀老生司徒鄭，鄭生司徒喜。
662 	戴公生樂甫術，術生碩甫澤，澤生季甫，甫生子僕伊與樂豫。碩甫澤生夷父須，須生大司寇呂。戴公生樂甫術，術生石甫願繹，繹生夷甫傾，傾生東鄉克，克生西鄉士曹，曹生子罕喜。樂懼、戴公六世孫。
663 	桓公生公子鱗，鱗生東鄉矔。東鄉矔生司徒文，司徒文生大司寇子奏，司寇子奏生小司寇朱。
664 	公孫壽生大司馬虺，虺生司馬澤。
665 	莊公生右師戊，戊生司城師。
666 	桓公生向父盻，盻生司城訾守，訾守生小司寇鱣及合左師。向戍生東鄰叔子超，超生左師眇。
667 	皇父充石、戴公子。
668 	襄公子墨夷須為大司馬，其後有墨夷皋。宋大夫東鄉為。宋有大夫考成方。
669 	2.4.3《晉》
670 	武公、莊伯子。
671 	畢萬生芒季，芒季生武仲州。畢萬生芒，芒生季，季生武仲州，州生莊子降，降生獻子荼，荼生簡子取，取生襄子多，多生桓子駒，駒生文侯斯。魏錡、讎孫，獻子、名荼。
672 	魏襄王、名嗣。範氏、晉大夫隰叔之子，士蒍之後。
673 	武仲生莊子絳。
674 	惠王生襄王，而無哀王。襄王生昭王，而無哀王。昭王名遫，安僖王名圉，安厘王生景愍王午也。
675 	士蒍生城伯?，城伯?生武子士會，武子士會生文叔士?。文叔?生宣叔匄，匄生獻子鞅，鞅生吉射。士匄弟佗為司功，以官為氏。
676 	孫伯黶生司空頡，頡生南里叔子，叔子生叔正官伯，伯生司徒公，公生曲沃正少襄，襄生司空大伯，伯生侯季子，季子生籍游，游生談，談生秦。
677 	桓叔生子萬，子萬生求伯，求伯生子輿，子輿生獻子厥。
678 	卻豹生冀芮，冀芮生缺，缺生克，豹生義。義生步揚，步揚生蒲城鵲居，蒲城鵲居生至。步揚生州。
679 	公明生公孟及夙。趙夙為衰祖，穿為夙之曾孫。
680 	晉大夫下門聰。
681 	叔向兄弟有季夙。
682 	晉大夫逝敖生桓伯林父。程鄭、荀氏別族。
683 	2.4.4《齊》
684 	太公望生丁公伋，伋生乙公得，得生?公慈母，慈母生哀公不臣。
685 	莊仲山產敬仲夷吾，夷吾產武子鳴，鳴產莊子啟方，啟方產成子孺，孺產莊子盧，盧產悼子其夷，其夷產襄子武，武產景子耐涉，耐涉產微。凡十代，世譜同。
686 	靈公名環，莊公名光，景公名杵臼。
687 	頃公生子夏勝，勝生子石青。
688 	高敬仲生莊子，莊子生傾子，傾子生宣子，宣子生厚，厚生止。
689 	傾子之孫、武子偃。
690 	（東）〔陳〕僖子乞產成子常。簡子齒，宣子其夷，穆子安，廩邱子尚醫茲，子芒盈。惠子得。成子當，生襄子班，班生莊子伯。
691 	懿伯生貞孟，貞孟生成伯高父。
692 	齊大夫長孫修食邑於唐，其孫仕晉，後號唐孫氏。齊大夫淵湫，齊臨淄大夫車遽氏。
693 	2.4.5《衛》
694 	戴公申。衛康伯名髡。
695 	獻公生成子當，當生文子拔，拔生朱，為公叔氏。
696 	靈公生昭子郢，郢生文子木及惠叔蘭，蘭生虎，為司寇氏。
697 	文子生簡子瑕，瑕生衛將軍文氏。
698 	懿子兼生昭子舉，舉生趙陽。
699 	孫氏出於〔衛〕武公，至林父八世。
700 	公孟彄、靈公之子，字公孟、名彄。
701 	孔莊叔達生得閭叔谷，穀生成叔烝鋤，鋤生（項）〔頃〕叔羅，羅生昭叔起，起生文叔圉，圉生悝。
702 	召穆公、康公之十六世孫。
703 	2.4.6《吳》
704 	夷昧及僚，夷昧生光。
705 	2.4.7《楚》
706 	穆王生王子揚，揚生尹，尹生令尹匄。蒍艾獵〔是〕孫叔敖之兄，蒍子馮〔是〕艾獵之子。屈蕩、屈建之祖父。
707 	楚大夫涉其帑。平王孫有田公它成。
708 	2.4.8《鄭》
709 	子游、子瑕並公孫夏之子。鄭伯費是鄭悼公。
710 	鄭有子師僕，殷時掌樂，有大師摯、少師陽。
711 	2.4.9《陳》
712 	宣公生子夏，夏生御叔，叔生徵舒，舒生惠子晉，晉生禦寇，寇生悼子嚙。厲公躍。針宜咎、陳針子八世孫，陳舜後。
713 	2.4.10《》
714 	桓公、成公之弟。
715 	2.4.11《滕》
716 	齊景公亡滕。又云：隱公之後，仍有六世（孫）〔為君〕。
717 	錯叔繡、文王子。考公麋、元公（宏）〔弘〕即定公、文公也。
718 	2.4.12《燕》
719 	幽州郡北燕。宋衷曰：有南燕，故曰「北」。
720 	3 雷學淇校輯本《世本》
721 	3.1《帝系》
722 	少典生軒轅，是為黃帝。
723 	黃帝生（元）〔玄〕囂，（元）〔玄〕囂生僑極，僑極生高辛，是為帝嚳，帝嚳生堯。
724 	宋忠曰：（元）〔玄〕囂、青陽，是為少昊，繼黃帝立者。高辛、地名，因以為號，嚳、名也。少昊、黃帝之子，名契，字青陽，黃帝歿，契立，王以金德，號曰金天氏，同度量，調律呂，封泰山，作九泉之樂，以鳥紀官。
725 	黃帝生昌意，昌意生高陽，是為帝顓頊。
726 	宋衷曰：顓頊、名高陽，有天下號也。
727 	顓頊生窮蟬，五世而生瞽叟，瞽叟生重華，是為帝舜。
728 	顓頊五世而生鯀，鯀生高密，是為禹。
729 	宋衷曰：高密、禹所封國。
730 	顓頊生稱，稱生卷章，卷章生黎。
731 	黃帝娶於西陵氏之子，謂之累祖，生青陽及昌意，昌意娶於濁山氏之子，謂之昌僕，生顓頊。
732 	顓頊娶於滕（?）〔墳〕氏之子，謂之女祿，是生老童。
733 	宋衷曰：勝奔、國名。
734 	老童娶於根水氏，謂之驕福，生重黎及吳回。
735 	陸終娶於鬼方氏之妹，謂之女嬇，是生六子，孕而不育，三年，啟其左脅，三人出焉；破其右脅，三人出焉。
736 	其一曰樊，是為昆吾；二曰惠連，是為參胡；三曰籛鏗，是為彭祖。
737 	宋忠曰：昆吾、國名，己姓所出。《左傳》曰：「衛侯夢見披發登昆吾之觀。」今濮陽城中〔有〕昆吾台是。參胡、國名，斟姓，無後。彭祖、姓籛名鏗，在商為守藏史，在周為柱下史，年八百歲。
738 	四曰求言，是為會人；其五曰安，是為曹姓；六曰季連，是為羋姓。
739 	宋忠曰：求言、名也，妘姓所出；安、名也，曹姓者、諸曹所出也；季連、名也，羋姓、諸楚所出，楚之先。
740 	昆吾者、衛是也，參胡者、韓是也，彭祖者、彭城是也，會人者、鄶是也，曹姓者、邾是也。
741 	宋忠曰：鄶、國也。
742 	季連者、楚是也。
743 	楚子熊渠封長子庸為句袒王，中子紅為鄂王，少子疵為就章王。
744 	帝嚳卜其四妃之子，而皆有天下。元妃、有邰氏之女，曰姜嫄，是生后稷；次妃、有娀氏之女，曰斕遙是生契；次妃、陳酆氏之女，曰慶都，是生帝堯；次妃、娵訾氏之女，曰常儀，是生帝摰。
745 	堯娶於散宜氏之子，謂之女皇。
746 	宋衷曰：是生丹朱。
747 	舜娶於帝堯，謂之女瑩。
748 	鯀娶有辛氏女，謂之女志，是生高密。
749 	禹娶塗山氏之子，謂之女媧，是生啟。
750 	3.2《王侯》
751 	3.2.1《夏世》
752 	啟、禹子，帝佇，帝芬，帝降，帝皋生發及履癸，履癸、一名桀。
753 	宋衷曰：帝皋墓在崤南陵。
754 	3.2.2《商世》
755 	契生昭明，昭明生相土，相土生昌若，昌若生曹圉，曹圉生根國，根國生冥。糧圉，核，湯名天乙，外丙，仲壬，太甲、太丁子，太甲崩，子沃丁立。小甲、太庚子，仲丁、太戊子，河亶甲、仲丁弟，祖乙、河亶甲子，開甲，盤庚崩，弟小辛立，崩，〔弟小乙立〕，〔崩〕，子武丁立。祖辛。
756 	宋衷曰：冥為司空，勤其官事，死於水中，殷人郊之。記曰：太甲、湯孫。
757 	3.2.3《周世》
758 	后稷生不窋，不窋生鞠陶，鞠陶生公劉，公劉生慶節，慶節生皇僕，皇僕生差弗，差弗生毀隃，偽榆，公非闢方，高圉侯侔，亞圉雲都，太公組紺諸盩。組紺生太王亶父，亶父生季歷，季歷生文王。
759 	宋衷曰：高圉、能率稷者也，周人報之。
760 	成王生康王，康王生昭王，昭王生穆王，穆王生恭王伊扈，恭王生懿王堅及孝王，懿王崩，弟孝王立，孝王崩，懿王太子燮立，是為夷王，夷王生厲王。
761 	宋衷曰：昭王南伐楚，辛由靡為右，涉漢中流而隕，由靡承王，遂卒不複，周乃侯其後於西翟。
762 	平王生桓王林，林生莊王佗，佗生僖王胡齊，胡齊生惠王毋涼，惠王生襄王鄭，鄭生頃王巨，巨生匡王班及定王瑜，瑜生簡王夷，夷生靈王洩心，洩心生景王貴，貴生悼王猛及敬王匄。
763 	敬王崩，貞王介立，貞王崩，元王赤立。
764 	宋衷曰：太史公書云：「元王仁生（定）〔貞〕王介。」與《世本》不相應，不知誰是。魯哀公十九年周敬王崩，哀公二十年是定王介〔崩〕，子元王赤立。
765 	威烈王，王赧。
766 	宋衷曰：威烈王葬洛陽城中東北隅，王赧，謚曰西周武公。
767 	3.2.4《魯世》
768 	伯禽生煬公熙，熙生弗，弗生獻公具，具生武公敖，考公就，幽公圉，徽公弗，厲公翟，慎公摯，孝公生惠公弗皇，弗皇生隱公，隱公息姑，桓公軌，愍公啟方，襄公，昭公稠，哀公蔣生悼公寧，寧生元公嘉，嘉生穆公不衍，平公旅，愍公。
769 	襄公十五年，當周頃王。
770 	3.2.5《齊世》
771 	太公望生丁公伋，伋生乙公得，得生?公慈母，慈母生哀公不臣。
772 	宋衷曰：哀公荒淫田游，史作《還》詩以刺之。
773 	獻公山。
774 	宋衷曰：其黨周馬繻人，將胡公於貝水殺之，而山自立也。
775 	武公。
776 	宋衷曰：齊武公十年，宣王大臣共行政，故號曰共和，十四年宣王即位。
777 	成公說，莊公贖，昭公潘，靈公環，莊公光，景公杵臼，平公敬。
778 	3.2.6《燕世》
779 	宣侯，桓侯，閔公，燕王喜。
780 	3.2.7《蔡世》
781 	平侯者、靈侯般之孫，太子友之子。
782 	3.2.8《曹世》
783 	曹悼伯卒，弟露立，謚靖公。
784 	宋忠曰：曹、今濟陽定陶縣。
785 	3.2.9《衛世》
786 	康叔、周公弟康伯髡。
787 	宋忠曰：即王孫牟也，事周康王為大夫。
788 	摰伯，箕伯，武公康叔九世孫，戴公申，悼公虔，敬公費生橈公舟，聖公馳，成（公）〔侯〕不逝。
789 	3.2.10《滕世》
790 	錯叔繡、文王子，封滕。
791 	宋衷曰：今沛國公邱是滕國也。
792 	齊景公亡滕，隱公，考公麋，元公弘。
793 	3.2.11《邾世》
794 	定公玃且，宣公朝魯。
795 	3.2.12《晉世》
796 	武侯曼期，厲侯輻，獻侯蘇，穆侯弗生，欒叔賓父，鄂侯Γ武公、莊伯子，定公午，出公鑿，昭公生桓子雍，雍生忌，忌生懿公驕，幽公生烈成公止，孝公傾欣，靜公俱。
797 	宋忠曰：唐叔已下五世，無年紀。又曰：桓子雍戴子。又曰：幽公之時，晉衰，反朝韓、趙、魏之君。
798 	3.2.13《許世》
799 	桓公鄭。
800 	3.2.14《陳世》
801 	陳遂、舜後，厲公躍，共公朔。
802 	宋忠曰：虞思之後，箕伯直柄中衰，殷湯封遂於陳以為舜後。
803 	3.2.15《世》
804 	殷湯封夏后於，周又封之，惠公立十八年生成公及桓公，成公立十八年，桓公立七十年。
805 	宋忠曰：、今陳留雍邱縣。
806 	3.2.16《宋世》
807 	馮是宋莊公，穆公之長子。
808 	3.2.17《吳世》
809 	夷昧及僚，夷昧生光。
810 	3.2.18《楚世》
811 	康王招，考烈王完。
812 	楚武王墓在豫州新息。
813 	3.2.19《秦世》
814 	伯益，繆公任好，共公稻，景公後伯車，刺龔公，懷公，靈公立十年。旃名悼子、即刺龔公子，懷公弟也，少主，元獻公立二十二年，武烈王十九（年）而立，立三年，昭王側，始皇帝政。
815 	宋衷曰：仲滑生飛廉，始皇帝以正月旦生，故名曰正。秦桓公卒於魯成公十四年。
816 	3.2.20《鄭世》
817 	周宣王二十二年封庶弟友於鄭。悼公費。
818 	3.2.21《魏世》
819 	桓子生文侯斯，惠王生襄王，襄王名嗣，襄■生昭王，昭王名埂０操彞趺圉，安厘王生景愍王午。
820 	3.2.22《韓世》
821 	景子虔，武侯，懿侯，韓宣王、昭侯之子也，桓惠王。
822 	3.2.23《趙世》
823 	成侯名種，肅侯名語，孝成王丹生悼襄王偃，偃生今王遷。
824 	3.2.24《田齊世》
825 	齊宣王名闢強、威王之子也，愍王名遂，王建。
826 	3.3《卿大夫》
827 	3.3.1《周臣世》
828 	召穆公、康公之十六世孫。
829 	3.3.2《陳臣世》
830 	陳針宜咎、陳針子八世孫。宣公生子夏，夏生御叔，叔生徵舒，舒生惠子晉，晉生禦寇，寇生悼子嚙。
831 	3.3.3《宋臣世》
832 	宋愍公生弗甫何，弗甫何生宋父，宋父生正考甫，正考甫生孔父嘉，為宋司馬，華督殺之而絕其世，其子木金父降為士，木金父生祁父，祁父生防叔，為華氏所逼，奔魯為防大夫，故曰防叔，防叔生伯夏，伯夏生叔梁紇，叔梁紇生仲尼。孔子後數世皆一子。
833 	皇父充石、戴公子，戴公生樂甫術，術生石甫願繹，繹生夷父傾，傾生東鄉克，克生西鄉士曹，曹生子罕喜。術生碩甫澤，澤生季甫，甫生子僕伊與樂豫。碩甫澤生夷甫須，須生大司寇呂，樂懼、戴公六世孫。
834 	華父督、戴公之孫，好父說之子。華督生世子家，世子家生華孫御事，華孫御事生華元右師。世子家生（秀）〔季〕老，（秀）〔季〕老生司徒鄭，鄭生司徒喜。
835 	莊公生右師戊，戊生司城師。
836 	公孫名固，為大司馬。
837 	桓公生公子鱗，鱗生東鄉矔。矔生司徒文，文生大司寇子奏，奏生小司寇朱。
838 	公孫壽生大司馬虺，虺生司馬澤。
839 	桓公生向父盻，盻生司城訾守，守生小司寇鱣及合左師，向（戍）〔戌〕生東鄰叔子超，超生左師眇。
840 	3.3.4《魯臣世》
841 	孝公生僖伯彄，彄生哀伯達，達生伯氏瓶，瓶生文仲辰。臧會、臧頃伯也，宣叔許之孫，與昭伯賜為從父昆弟。
842 	施伯、魯惠公孫。
843 	慶父生穆伯敖，敖生文伯穀，穀生獻子蔑。獻子蔑生孝伯，孝伯生惠伯，惠伯生昭伯，昭伯生景伯。
844 	仲孫貜生南宮絛。
845 	桓公生僖叔牙，牙生戴伯茲，茲生莊叔得臣，得臣生穆叔豹，豹生昭子婼，婼生成子不敢，不敢生武叔州仇。叔牙生武仲休，休生惠伯彭，彭生皮，為叔仲氏。
846 	公子友生齊仲無逸，無逸生行父，行父生夙，悼子紇生平子意如，意如生桓子斯，斯生康子肥。悼子紇生穆伯靖，穆伯生文伯歜，文伯歜生成伯，成伯生頃，頃為公父氏。
847 	仲遂、莊公之子東門襄仲，東門述生子家歸父及昭子子嬰。
848 	魯文公生惠伯叔粒叔遼聲伯嬰齊，嬰齊生叔老子叔，子叔生叔弓，叔弓生仲南文楚及伯張穆伯定伯，為子叔氏。叔弓生定伯閱，閱生西巷敬叔，叔生成子還。
849 	3.3.5《齊臣世》
850 	懿伯生貞孟，貞孟生成伯高父。
851 	高敬仲生莊子，莊子生傾子，傾子生宣子，宣子生厚，厚生止。傾子之孫武子偃。
852 	莊仲山產敬仲夷吾，夷吾產武子鳴，鳴產桓子啟方，啟方產成子孺，孺產莊子盧，盧產悼子其夷，其夷產襄子武，武產景子耐（步）〔涉〕，耐（步）〔涉〕產微。
853 	頃公生子夏勝，勝生子石青。
854 	閭邱產生嬰，嬰生歐，歐生莖，莖生施。
855 	夷孟思。閩孟克。陳桓子無宇產子亹，亹產子獻，獻產鞅。陳僖子乞產成子常、簡子齒、宣子其夷、穆子安、廩邱子尚醫茲、子芒盈、惠子得。昭子、桓子之子，成子之叔父。僖子生昭子莊。成子常生襄子班，班生莊子伯。
856 	3.3.6《衛臣世》
857 	孫氏出於〔衛〕武公，至林父八世。
858 	獻公生成子當，當生文子拔，拔生朱為公叔氏。
859 	靈公生昭子郢，郢生文子木及惠叔蘭，蘭生虎，為司寇氏。文子生熳予Γ瑕生衛將軍文氏。
860 	公孟彄、靈公之子。
861 	孔莊叔達生得閭叔谷，穀生成叔烝鋤，鋤生頃叔羅，羅生昭叔起，起生文叔圉，圉生悝。
862 	懿子兼生昭子舉，舉生趙陽。
863 	範氏、晉大夫隰叔之子，士蒍之後，士蒍生成伯缺，缺生武子會，會生文叔燮，燮生宣叔匄，匄生獻子鞅，鞅生吉射。漢高祖。
864 	畢萬生芒，芒生季，季生武仲州，州生莊子降，降生獻子荼，荼生熳尤。取生襄子多，多生桓子駒，駒生文侯斯。魏錡、讎孫。
865 	公明生共孟及趙夙，夙生成季衰，衰生宣孟盾。趙夙為衰祖，穿為夙之曾孫。景叔成。趙桓子名嘉、襄子之子。代成君子起、即襄子之子。
866 	韓萬、是曲沃桓叔之子，萬生賕伯，賕伯生定伯歟焐輿，輿生獻子厥。宣子名秦。平子名頃、宣子子也。熳用不信，莊子名庚。武子名啟章、康子之子。景子名虔。
867 	晉大夫逝遨生桓伯林父，林父生宣伯庚，庚生獻伯偃，偃生穆伯吳，吳生寅，本姓荀，自荀偃將中軍，晉改中軍曰中行，因氏焉，元與智氏同祖逝遨。逝遨生莊子首，首生武子罃，罃生莊子朔，朔生悼子盈，盈生文子櫟，櫟生宣子申，申生智伯瑤。程鄭、荀氏別族。
868 	孫伯黶生司空頡，頡生南里叔子，叔子生叔正官伯，伯生司徒公，公生曲沃正少襄，襄生司（空）〔功〕大伯，伯生侯季子，季子生籍游，游生談，談生秦。
869 	卻豹生冀芮，冀芮生缺，缺生克。豹又生義，義生步揚，步揚生州。步揚生蒲城鵲居，鵲居生至。
870 	叔向兄弟有季夙。
871 	蒍艾獵是叔敖之兄，馮是艾獵之子。
872 	屈蕩、屈建之祖父。
873 	穆王生王子揚，揚生尹，尹生令尹匄。
874 	葉公名諸梁、楚大夫，食邑於葉，字子高。
875 	子游、子瑕並公孫夏之子。
876 	3.4《氏姓》
877 	3.4.1《帝王氏姓》
878 	炎帝、姜姓。
879 	帝堯為陶唐氏。
880 	帝舜、姚姓。
881 	3.4.2《侯國氏姓》
882 	許州向申、姜姓也。齊、姜姓。
883 	黃帝二十五子，得姓者十二人。任姓：謝、章、薛、舒、呂、祝、終、泉、畢、過。霍國、真姓後，燕、姞姓。
884 	密須氏、商時姞姓之國。
885 	己姓、出自少皞。莒、嬴姓，自紀公以下為己姓。江、黃皆嬴姓。徐、奄、皆嬴姓。淮夷、嬴姓。
886 	鍾離、嬴姓。與秦同祖。
887 	蓼、六皆偃姓。偃姓：舒庸、舒蓼、舒鳩、舒龍、舒鮑、舒龔。
888 	鄀、允姓之國。
889 	蓼、姬姓。
890 	昆吾、古己姓之國，夏時諸侯伯祝融之後。
891 	逼陽、妘姓，祝融之孫，陸終第四子求言之後。夷、妘姓。鄅為妘姓。寒、?姓。邾、小邾，曹姓。
892 	越為羋姓，與楚同祖，東越、閩君皆其後。羅、熊姓，胡、子國，歸姓。
893 	宋衷曰：歸即夔。
894 	豕韋、防姓。
895 	姒姓：有南氏、斟鄩氏、弗氏、斟灌氏。彤、姒姓。杞、姒姓。有扈與夏同姓。鄫、姒姓，子爵。莘國、姒姓。
896 	子姓：殷、時、來、宋、空同、黎、比、髦、目夷、蕭。扐、（瘢〔段〕、瓦、鐵、者，子姓也，髦氏，時氏，蕭氏，黎氏，空同氏，子姓，目夷氏。
897 	鄧、曼姓。
898 	召、芮、畢、衛、毛，姬姓。息、姬姓，隨、姬姓，荀、賈皆姬姓。晉、魯、衛、鄭、曹、滕，姬姓。鮮虞、姬姓，沈、姬姓，唐、姬姓之國，密、姬姓之國也。霍、姬姓，六、姬姓。
899 	巴子國、子孫以國為氏。
900 	3.4.3《卿大夫氏姓》
901 	融姓、古天子祝融之後。
902 	西陵氏、春秋時有大夫西陵羔。
903 	詹葛氏、有熊之後，宋景公時有詹葛祈為大夫。
904 	囂氏、（元）〔玄〕囂之後。
905 	過氏、任姓，夏諸侯，後為氏。
906 	夏奚仲封薛，周有薛侯，後為氏。
907 	融夷氏、祝融後董父之允，以融夷為氏。
908 	參氏、祝融之後，陸終第二子參胡。
909 	逼陽、妘姓國，為晉所滅，子孫因氏焉。
910 	安是氏、老童娶安是女。
911 	媯氏、帝舜之後，舜生媯汭，子孫氏焉。
912 	鍾離氏與秦同祖，其後因封為氏。
913 	曾氏、夏少康封其少子曲烈於鄫，襄六年莒滅之，太子巫仕魯，去邑為曾氏。
914 	夏時有武羅國，其後氏焉。
915 	黎氏、黎侯國之後。
916 	右史氏、古者右史記事，周有右史武。
917 	太公叔穎。
918 	季隨氏、晉有祁邑大夫季瓜忽，宋有季隨逢，周八士季隨、季騧之後。
919 	司城氏、陳哀公子邾勝之後。
920 	門氏、陳父之後，楚大夫有門陽。
921 	右師氏、宋莊公生公子中，世為右師，因氏焉。
922 	宋戴公生東鄉克，孫樂喜為司城氏。
923 	子蕩氏、宋威公生子蕩，因氏焉。
924 	不夷氏、宋大夫不夷甫須之後。
925 	宋襄公子墨夷須為大司馬，其後有墨夷皋。
926 	勃氏、宋右師之後。
927 	宋有大夫考成方。
928 	宋大夫西鋤吾。
929 	楚大夫公朱高出宋公子朱。
930 	東鄉氏、宋東鄉為人之後。
931 	西鄉氏、宋大夫西鄉錯之後。
932 	子革氏、宋司城子革之後。
933 	季老氏、宋華氏有華季老，子孫氏焉。
934 	泥氏、宋大夫卑泥之後。
935 	干獻氏、宋司徒華定後為乾獻氏。
936 	甫爽氏、宋大夫甫爽之後。
937 	孝公生惠伯革，其後為厚氏。
938 	昭伯名惡，魯孝公之後稱厚氏。
939 	少施氏、魯惠公子施父之後。
940 	述氏、魯大夫仲述之後。
941 	鼓方氏、鼓方叔之後。
942 	季平子支孫為子革氏。
943 	季桓子生穆叔，其後為子楊氏。
944 	魯大夫公之文。
945 	齊公子成之後，有公牽氏。
946 	魯大夫齊季窺，昔齊〔公〕子季奔〔於〕楚，楚遂號齊季氏。
947 	齊大夫長孫修食（採）〔邑〕於唐，其孫仕晉，後號唐孫氏。
948 	賜氏、齊大夫熳喲橢後。
949 	尹文氏、齊大夫尹文子著書五篇。
950 	車遽氏、齊臨淄大夫車門遽。
951 	子工氏、齊頃公之子，公子子工之後。
952 	子獻氏、陳桓子孫子獻之後。
953 	子尚氏、陳僖子生廩邱子尚意茲，因氏焉。
954 	子芒氏、陳僖子生子芒盈，因氏焉。
955 	淵氏、齊大夫淵湫之後。
956 	子泉氏、齊頃公之子公子湫字子泉之後。
957 	子干氏、齊公子都字子乾之後。
958 	子占氏、陳桓子生書字子占之後。
959 	廩邱氏、齊大夫廩邱子之後。
960 	子穆氏、僖子子子穆安後。
961 	子沮氏、烈子後。
962 	虞邱氏。
963 	梁邱氏。
964 	承姓、衛大夫成叔承之後。
965 	史晁氏、衛史晁之後。衛有史朝朱駒。
966 	子強氏、衛公族昭子郢之後。
967 	將軍氏、衛靈公之子公子郢，生文子才芳，為將軍氏。
968 	司寇氏、衛靈公之子公子郢之後，郢之子孫為衛司寇，以〔官〕為氏。
969 	強梁氏、衛將軍文子生慎子會，會生強梁，因氏焉。
970 	常氏、老子師常從。
971 	仇氏、衛後。
972 	晉大夫司功景子，其先士匄弟也，因官氏焉。周有太史司功騎。
973 	晉荀逝敖生桓子林父，將中行，為中行氏。
974 	季嬰氏、晉樓季嬰之後。
975 	伯宗氏、晉孫伯起生伯宗，因氏焉。
976 	叔夙氏、羊舌職生叔夙，為叔夙氏。
977 	叔向氏、晉羊舌（粒〔肸〕字叔向，因氏焉。
978 	莢〔成〕氏、晉大夫莢成僖子。
979 	（李）〔季〕夙氏、晉靖侯孫季夙之後。
980 	大戊氏、晉公子大戊教昭為原大夫。
981 	韓言氏、姬姓，晉韓厥生無忌，無忌生襄，襄生子魚，為韓言氏。
982 	韓餘氏、韓宣子餘子之後，因氏焉。
983 	大狐氏、晉大夫大狐伯生突生饒，為大狐氏，其後大狐容為晉大夫。狐邱氏、晉大夫狐邱林之後。
984 	χ菔稀⒔Ρ孫步揚生〔Α持藎因氏焉。
985 	晉有高人隱於北唐，因以為氏。
986 	晉蒲邑大夫公佗世卿。
987 	晉大夫下門聰。
988 	小狐氏。
989 	大戎氏。
990 	楚季氏、楚若敖生楚季，因氏焉。陳大夫有楚季融。
991 	季融氏、楚廉生季融，子孫氏焉。
992 	子午氏、楚公子午之後。齊大夫有子午明。
993 	它氏、楚平王孫有田公它成。
994 	強氏、羋姓，若敖生強，因氏焉。
995 	班氏、羋姓，強生班，因氏焉。
996 	慶〔父〕氏、楚大夫慶父之後，慶〔父〕籍為楚工正。
997 	伍氏、楚伍參之後，支孫以為氏。
998 	恆氏、楚大夫恆思公之後。
999 	楚大夫涉其帑。
1000 	大季氏、鄭穆公生大季子孔志父之後。
1001 	馮、姬姓，鄭大夫馮簡子之後。
1002 	鄭有子師僕。
1003 	去疾氏、鄭穆公子去疾之後，去疾、字子良，又有良氏。
1004 	鄭大夫封父彌真。
1005 	秦公子金之後，有公金氏。
1006 	仲行氏、秦三良仲行之後。
1007 	燕惠公族羌子孫憲，為邵皓氏。
1008 	魏公族有差師氏。
1009 	何氏。
1010 	君新C。蟜疵。
1011 	3.5《謚法》
1012 	昔周公旦、太公望，相嗣王以制謚法。
1013 	德象天地稱帝，仁義所生稱王。翼善傳聖曰堯，仁聖盛明曰舜，慈惠愛民曰文，強理勁直曰武。
1014 	3.6《居》
1015 	舜居饒內。
1016 	禹都陽城。
1017 	契居蕃，昭明居砥石，相土徙商邱，太甲徙上司馬。
1018 	宋衷曰：相土就契封於商。《春秋傳》曰：「閼伯居商邱，相土因之。」宋更曰睢陽，上司馬在鄴西南。
1019 	武王在酆鄗。懿王徙犬邱。
1020 	宋衷曰：懿王自鎬徙都犬邱，一曰廢邱，今槐里是也。
1021 	周公居少昊之虛，煬公徙魯。
1022 	宋衷曰：今魯國。
1023 	召公居北燕。桓侯徙臨易。
1024 	宋衷曰：有南燕，故云北燕。臨易、今河閒易縣是也。
1025 	吳孰哉居藩籬，孰姑徙句吳。諸樊徙吳。
1026 	宋衷曰：孰哉、仲雍字，藩籬、今吳之餘暨也，孰姑、壽夢也，句吳、太伯始所居地名。
1027 	叔度居上蔡。
1028 	宋衷曰：胡徙居新蔡，平侯徙下蔡。
1029 	戴公居漕。成公徙濮陽。
1030 	宋衷曰：康叔從康徙封衛，衛即殷虛定昌之地，畿內之康，不知所在也，濮陽、帝邱地名。
1031 	唐叔虞居鄂。
1032 	宋衷曰：鄂地、今在大夏。
1033 	鄭桓公居棫林，徙拾，文公徙鄭。
1034 	宋衷曰：棫林與拾皆舊地名，鄭、即新鄭也，櫟、今潁川陽翟縣。
1035 	楚鬻熊居丹陽，武王徙郢。
1036 	宋衷曰：丹陽在南郡枝江縣，〔今〕南郡江陵縣北有郢城。
1037 	邾顏居邾，肥徙郳。
1038 	宋衷曰：邾顏別封小子肥於郳，為小邾子。
1039 	畢萬居魏，魏武子居魏，悼子徙霍，昭子徙安邑。
1040 	宋衷曰：霍、地名，今河東彘縣也。
1041 	景子居平陽。
1042 	宋衷曰：今河東平陽縣。
1043 	成季徙原。
1044 	宋衷曰：今雁門平原縣也。
1045 	中山武公居顧，桓公徙靈壽。
1046 	西周桓公名揭，居河南。東周惠公名班，居洛陽。
1047 	3.7《作》
1048 	3.7.1《五帝時制作》
1049 	燧人造火。
1050 	伏犧制儷皮嫁娶之禮。
1051 	伏羲造琴瑟。
1052 	芒作網。
1053 	芒氏作羅。
1054 	宋衷曰：芒、庖犧臣。
1055 	女媧作笙簧。
1056 	宋均曰：女媧、黃帝臣也。
1057 	隨作竽。
1058 	隨作笙。
1059 	宋衷曰：隨、女媧氏之臣。
1060 	神農作琴，神農作瑟。
1061 	巫彭作醫。
1062 	垂作規矩准繩，垂作耒。垂作耜，垂作耨，垂作銚。
1063 	宋衷曰：垂、神農臣，銚、刈也。
1064 	蚩尤以金作兵器。
1065 	宋衷曰：蚩尤、神農臣也。蚩尤作五兵，戈、矛、戟、酋矛、夷矛，黃帝誅之涿鹿之野。涿鹿在彭城南。
1066 	宿沙作煮鹽。
1067 	宋衷曰：宿沙衛、齊靈公臣，齊濱海，故得為魚鹽之利。
1068 	黃帝造火食旃冕。
1069 	宋均曰：通帛為旃。
1070 	宋衷曰：冕、冠之有旒者。
1071 	黃帝作寶鼎三。
1072 	黃帝使羲和占日，常儀占月，臾區占星氣，伶倫造律呂，大撓作甲子，隸首作算數，容成綜此六術，著調歷。
1073 	宋衷曰：皆黃帝史官也，黃帝世，伶倫作樂說之。
1074 	黃帝使伶倫造磬。倕作鍾。
1075 	沮誦、蒼頡作書。
1076 	宋衷曰：黃帝之世，始立史官，蒼頡、沮誦居其職。為黃帝左右史。
1077 	史皇作圖。
1078 	宋衷曰：史皇、黃帝臣也，圖、謂畫物象也，史皇、蒼頡同階。
1079 	伯餘制衣裳。胡曹作冕。胡曹作衣。
1080 	於則作屝履。
1081 	宋衷曰：於則、黃帝臣，草屨曰屝，麻皮曰履。
1082 	雍父作舂。雍父作杵臼。
1083 	宋衷曰：雍父、黃帝臣也。
1084 	夷牟作矢，揮作弓。
1085 	宋衷曰：夷牟、揮皆黃帝臣也。
1086 	胲作服牛。
1087 	共鼓、貨狄作舟。
1088 	烏曹作博。
1089 	祝融作市。
1090 	宋衷曰：祝融、顓頊臣，為高辛氏火正。
1091 	堯修黃帝樂，名《咸池》。
1092 	堯使禹作宮室。
1093 	鯀作城郭。
1094 	伯夷作刑，皋陶制五刑。
1095 	咎繇作耒耜。
1096 	後益作占歲之法。
1097 	化益作井。
1098 	宋衷曰：化益、伯益也，堯臣。
1099 	巫咸作筮。巫咸作鼓。巫咸作醫。
1100 	宋衷曰：巫咸、堯臣也，以鴻術為帝堯之醫。
1101 	夷作鼓。
1102 	毋句作磬。
1103 	舜造簫。
1104 	夔作樂。垂作鐘。
1105 	叔造磬。
1106 	3.7.2《三王時制作》
1107 	儀狄始作酒醪、變五味。
1108 	少康作箕帚。杜康造酒。少康作秫酒。
1109 	季杼作甲。杼作矛。
1110 	宋衷曰：少康子輿，名杼也。甲、鎧也。
1111 	奚仲作車。臘作駕。相土作乘馬。
1112 	昆吾作陶。
1113 	逢蒙作射。
1114 	微作禓五祀。
1115 	紂作玉床。
1116 	武王作翣。
1117 	宋均曰：翣、武飾也。
1118 	暴辛公作塤，蘇成公作篪。
1119 	宋均曰：暴、圻內國，辛公、周平王時諸侯，作塤，有三孔。為塤久矣，此掌其官也。蘇成公、平王時諸侯，造篪，吹孔有觜如酸棗。篪以竹為之，長尺四寸，有八孔。
1120 	秦穆公作沐。
1121 	魯昭公作璽。
1122 	魯昭公作弁。
1123 	宋均曰：制素弁也。
1124 	公輸般作磑。
1125 	公叔文子作輗軸。
1126 	韓哀作御。
1127 	宋衷曰：韓哀、韓文侯也，時已有御，此複言「作」者，加其精巧也。
1128 	4 茆泮林輯本《世本》
1129 	4.1《帝王世本》
1130 	4.1.1《黃帝》
1131 	黃帝娶於西陵之女，謂之累祖，產青陽及昌意。黃帝娶西陵氏女為妃，名累祖。
1132 	4.1.2《少皞》
1133 	少皞是黃帝之子，金天氏少皞，青陽即是少皞，黃帝之子，代黃帝而有天下，號曰金天氏。少昊名摯，少昊、黃帝之子，名契，字青陽，黃帝沒，契立，王以金德，號金天氏，同度量，調律呂，封泰山，作九泉之樂，以鳥紀官。
1134 	宋衷曰：（元）〔玄〕囂青陽，即少昊也，又曰：（元）〔玄〕囂青陽，是為少昊，繼黃帝而立者，而史不敘，蓋少昊金德王，非五運之次，故敘五帝，不數之也。
1135 	4.1.3《顓頊》
1136 	顓頊是黃帝之孫。黃帝生昌意，昌意生顓頊。昌意生高陽，是為帝顓頊，顓者、專也，頊者、正也，言能專正天之道也。
1137 	宋衷曰：顓頊名高陽，有天下號也。
1138 	顓頊母、濁山氏之子，名昌僕。顓頊娶於滕墳氏之子，謂女祿，是生老童。
1139 	宋衷曰：滕墳、國名。
1140 	顓頊生偁，偁生卷章。高陽生稱，稱生卷章，卷章生黎。老童娶於根水氏，謂之驕福，生重及黎。老童生重黎及吳回。
1141 	4.1.4《陸終六子》
1142 	陸終娶鬼方氏之妹，謂之女隤，是生六子，孕三年，啟其左脅，三人出焉；破其右脅，三人出焉。
1143 	其一曰樊，是為昆吾，昆吾者、衛是也。
1144 	宋衷曰：昆吾、國名，己姓所出。
1145 	二曰惠連，是為參胡，參胡者、韓是也。
1146 	宋衷曰：參胡、國名，斯姓，無後。
1147 	三曰籛鏗，是為彭祖，彭祖者、彭城是也。姓籛，名鏗，在商為守藏吏，在周為柱下史，壽八百歲。
1148 	四曰求言，是為會人，會人者、鄭是也。
1149 	宋衷曰：求言、名也，妘姓所出，鄶國也。
1150 	其五曰安，是為曹姓，曹姓者、邾是也。
1151 	宋衷曰：安、名也，曹姓者、諸曹所出也。
1152 	六曰季連，是為羋姓，羋姓者、楚是也。
1153 	宋衷曰：季連、名也，羋姓、諸楚所出，楚之先。
1154 	4.1.5《帝嚳》
1155 	嚳、黃帝之曾孫。
1156 	帝嚳卜其四妃之子，皆有天下，上妃有邰氏之女，曰姜嫄，而生后稷；次妃有娀氏之女，曰簡狄，而生契；次妃陳鋒氏之女，曰慶都，生帝堯；下妃娵訾氏之女，曰常儀，生摯。帝嚳上妃有邰之女，曰姜原。
1157 	宋衷曰：高辛、地名，因以為號，嚳、名也。
1158 	4.1.6《帝堯》
1159 	堯是黃帝（曾）〔玄〕孫，黃帝生（元）〔玄〕囂，（元）〔玄〕囂生僑極，僑極生帝嚳，帝嚳生堯。帝堯為陶唐氏。帝堯娶散宜氏之子，謂之女皇，女皇生丹朱。
1160 	宋衷曰：是生丹朱。
1161 	4.1.7《帝舜》
1162 	舜是黃帝八代之孫。舜為高陽五世孫。顓頊生窮系。
1163 	宋衷曰：一云窮系、謚也。
1164 	帝舜有虞氏，配以盲，婭以罃，盲即娥皇，字娥娙，罃即女英。
1165 	舜時西王母獻白環及玦。
1166 	4.1.8《夏》
1167 	顓頊生鯀，鯀為顓頊子，鯀娶有辛氏〔女〕，謂之女志，是生高密。
1168 	宋衷曰：高密、禹所封國。
1169 	顓頊生?，?生高密，是為禹也。禹娶塗山氏〔女〕，名女媧。
1170 	啟、禹子。
1171 	帝杼。
1172 	帝芬。
1173 	帝降。
1174 	帝皋生發及桀。帝皋生發及履癸。履癸、一名桀。
1175 	宋衷曰：帝皋墓在淆南陵。
1176 	4.1.9《殷》
1177 	契是帝嚳子。
1178 	契生昭明，昭明生相土，相土生昌若，昌若生曹圉，曹圉生根國，根國生冥。
1179 	宋衷曰：冥為司空，勤其官事，死於水中，殷人郊之。
1180 	冥子核。
1181 	湯名天乙。
1182 	太甲、湯孫。太甲、太丁子。
1183 	太甲崩，子沃丁立。
1184 	小甲、太庚子。
1185 	仲丁是太戊之子。
1186 	河亶甲、仲丁弟也。
1187 	祖乙、河亶甲子。
1188 	祖乙崩，子祖辛立；崩，子開甲立；崩，弟祖丁立；崩，開甲之子南庚立；崩，祖丁子陽甲立；崩，弟盤庚立。
1189 	盤庚崩，弟子辛立；崩，弟小乙立；崩，子武丁立。
1190 	祖辛。
1191 	紂伐有蘇，有蘇人以妲己女焉，紂愛妲己，妲己之言是從，武王殺之，斬以（元）〔玄〕戈，懸之小白旗。
1192 	4.1.10《周》
1193 	后稷生不（窟）〔窋〕，不（窟）〔窋〕生鞠陶，鞠陶生公劉，公劉生慶節，慶節生皇僕，皇僕生差弗，差弗生毀揄，毀揄生公非，公非生高圉，高圉生亞圉，亞圉生組紺，組紺生太王亶父，亶父生季歷，季歷生文王。
1194 	宋衷曰：高圉、能率稷者也，周人報之。
1195 	成王生康王，康王生昭王。康王生昭王。
1196 	宋衷云：昭王南伐楚，辛由靡為右，涉漢中流而隕，由靡承王，遂卒不複，周乃侯其後於西翟。
1197 	昭王生穆王，穆王生恭王。恭王名伊扈。
1198 	恭王生懿王及孝王。恭王生懿王，懿王名堅。
1199 	孝王生夷王，夷王生厲王。懿王崩，弟孝王立；孝王崩，懿王太子燮立，是為夷王。
1200 	4.1.11《共和》
1201 	宋衷曰：齊武公十年，宣王大臣共行政，故號曰共和，十四年，宣王即位。
1202 	平王生桓王林，林生莊王佗，佗生僖王胡齊，齊生惠王涼，涼生襄王鄭，鄭生頃王巨。
1203 	劉夏逆王後於齊。
1204 	巨生匡王班及定王瑜，瑜生簡王夷，夷生靈王洩心，心生景王貴，貴生悼王猛及敬王匄。
1205 	敬王崩，貞王介立；貞王崩，元王赤立。
1206 	敬王崩，在魯哀公十九年。魯哀公二十七年，定王介崩，子元王赤立。
1207 	宋衷注引《太史公書》，元王仁生貞王介，與《世本》不相應，不知誰是。
1208 	4.1.12《威烈王》
1209 	宋衷曰：威烈王葬洛陽城中東北隅。
1210 	4.1.13《赧王》
1211 	宋衷曰：赧、謚。
1212 	4.1.14《武公》
1213 	宋衷曰：謚曰西周武公。
1214 	4.2《諸侯世本》
1215 	4.2.1《魯》
1216 	伯禽生煬公熙、考公就，熙生微公弗、幽公圉，弗生獻公具、厲公翟，具生武公敖、慎公（摰）〔摯〕。
1217 	孝公生惠公弗皇，弗皇生隱公，隱公名息姑。
1218 	桓公名軌。
1219 	愍公名啟方。
1220 	昭公名稠。
1221 	哀公蔣生悼公寧，寧生元公嘉，嘉生穆公不衍。
1222 	平公名旅。
1223 	愍公。
1224 	4.2.2《齊》
1225 	太公望生丁公伋，伋生乙公得，得生?公慈母，慈母生哀公不臣。
1226 	宋衷曰：哀公荒淫田游，作《還》詩以刺之也。
1227 	胡公。
1228 	宋衷曰：其黨周馬繻人，將胡公於貝水殺之，而山自立也。
1229 	成公說。
1230 	莊公贖。
1231 	齊侯潘、齊昭公也。
1232 	靈公名環。
1233 	莊公名光。
1234 	景公名杵臼。
1235 	平公敬。
1236 	4.2.3《晉》
1237 	宋衷曰：唐叔已下五代無年紀。
1238 	武侯曼期。
1239 	厲侯輻。
1240 	獻侯蘇。
1241 	穆侯名弗生。
1242 	鄂侯Α
1243 	武公莊伯子。
1244 	定公名午。
1245 	出公名鑿。
1246 	昭公（名）〔生〕桓子（雝）〔雍〕，（雝）〔雍〕生忌，忌生懿公驕。
1247 	幽公生烈成公止。
1248 	宋衷曰：太史公書：幽公柳之時，晉衰，反朝韓、趙、魏之君。
1249 	孝公傾。
1250 	靜公俱。
1251 	4.2.4《秦》
1252 	伯益之後，附庸。
1253 	繆公名任好。
1254 	秦伯稻、秦共公也。
1255 	秦伯、秦桓公也。
1256 	景公名後伯車。
1257 	靈公立十年。
1258 	簡公名悼子，即刺龔公之子，懷公弟也。
1259 	少主。
1260 	元獻公立二十二年。
1261 	武烈王十九而立，立三年。
1262 	昭王名側。
1263 	秦始皇政生於趙，故曰趙政。
1264 	宋衷曰：以正月旦生，故名正。
1265 	4.2.5《楚》
1266 	陸終娶於鬼方氏之妹，謂之女嬇，是生六子。
1267 	六曰季連，是為羋姓，季連者、楚是也。
1268 	宋衷曰：季連、名也，羋姓、諸楚所出。
1269 	熊渠〔立其〕長子庸為句袒王。熊渠封其中子紅為鄂王，少子疵為就章王。
1270 	楚武王。
1271 	楚武王墓在豫章新息。
1272 	康王名招。
1273 	考烈王熊完。
1274 	4.2.6《宋》
1275 	宋莊公馮、穆公之長子。
1276 	4.2.7《衛》
1277 	康叔、周公弟。
1278 	康伯名髡。
1279 	宋衷曰：即王孫牟也，事周康王為大夫。
1280 	摯伯。
1281 	箕伯。
1282 	武公、康叔九世孫。
1283 	公子留。
1284 	戴公名申。
1285 	悼公虔。
1286 	敬公費。
1287 	敬公生橈公舟。
1288 	公子虔。
1289 	聖公馳。
1290 	成侯名不逝。
1291 	4.2.8《陳》
1292 	陳遂、舜後。
1293 	宋衷曰：虞思之後，箕伯直柄中衰，殷湯封遂於陳，以為舜後。
1294 	陳侯躍、厲公也。
1295 	陳侯朔、陳共公也。
1296 	4.2.9《蔡》
1297 	平侯者、靈侯般之孫，太子友之子。
1298 	4.2.10《曹》
1299 	曹國、伯爵，振鐸、文王之子，封於曹。
1300 	悼伯卒，弟露立，謚靖公。
1301 	4.2.11《鄭》
1302 	周宣王二十二年，封庶弟友於鄭。
1303 	鄭伯費、鄭悼公。
1304 	4.2.12《燕》
1305 	穆公、康公之十六世孫。
1306 	宣侯。
1307 	桓侯。
1308 	閔公。
1309 	燕王喜。
1310 	4.2.13《吳》
1311 	夷昧及僚，夷昧生光。
1312 	夫差、吳子光之子。
1313 	4.2.14《》
1314 	殷湯封夏后於，周又封之。
1315 	惠公。惠公生成公及桓公，惠公立十八年，生成公及桓公；成公立十八年，桓公立十七年，桓公是成公之弟，成公卒而桓公立。
1316 	4.2.15《滕》
1317 	錯叔繡、文王子，錯叔繡封滕。
1318 	隱公之後，仍有六世為君。
1319 	考公麇、與文公之父定公相直，其子元公宏，與文公相直。
1320 	齊景公亡滕。
1321 	4.2.16《韓》
1322 	景子名處。
1323 	武侯。
1324 	懿侯。
1325 	韓宣王、昭侯之子也。
1326 	桓惠王。
1327 	4.2.17《趙》
1328 	敬侯名章。
1329 	成侯名種。
1330 	肅侯名語。
1331 	孝成王丹生悼襄王偃，偃生今王遷。
1332 	4.2.18《魏》
1333 	駒生文侯斯，桓子生文侯斯。
1334 	惠王子名嗣，襄王名嗣。
1335 	昭王名遫，昭王名遫、襄王之子也。
1336 	惠王生襄生，襄王生昭王。
1337 	安僖王名圉，安僖王生景愍王午。
1338 	4.2.19《田齊》
1339 	宣王名闢疆、威王之子也。
1340 	愍王名遂。
1341 	4.2.20《莒》
1342 	周興，封黃帝之後於祁，而置莒後輿期於始都計斤，十一世茲丕歸莒，至紀公複己姓。
1343 	4.2.21《邾》
1344 	邾子貜且、邾定公也。
1345 	4.2.22《隨》
1346 	隨、國名。
1347 	4.2.23《鄶》
1348 	會人、即檜之祖也。
1349 	4.2.24《舒鮑》
1350 	小國。
1351 	4.2.25《空桐》
1352 	商後國。
1353 	4.2.26《黎》
1354 	4.2.27《比》
1355 	4.2.28《髦》
1356 	4.2.29《朸》
1357 	4.2.30《段》
1358 	4.2.31《瓦》
1359 	4.2.32《鐵》
1360 	4.2.33《蜀》
1361 	蜀之為國，肇自人皇。蜀無姓，相承雲黃帝後。
1362 	4.3《卿大夫世本》
1363 	4.3.1《魯》
1364 	臧氏。
1365 	僖伯名彄、字子臧，孝公之子，孝公生僖伯彄，彄生哀伯達，達生伯氏瓶，瓶生文仲辰。
1366 	臧會、臧頃伯也，宣叔許之孫，與昭伯賜為從父昆弟也。
1367 	厚氏。
1368 	孝公生惠伯革，其後為厚氏。
1369 	郈昭伯名惡，魯孝公之後，稱郈氏。
1370 	施氏。
1371 	施伯、魯惠公孫。
1372 	仲孫氏。
1373 	慶父生穆伯敖，敖生文伯穀，穀生獻子蔑。獻子蔑生孝伯，孝伯生惠伯，惠伯生昭伯，昭伯生景伯。
1374 	仲孫貜生南宮絛。敬叔與懿子皆孟僖子之子。敬叔、桓公七世孫，惠伯是桓六世孫。魯孟僖子生閱，號南宮敬叔，叔生路，路生會，會生虔，為南宮氏。
1375 	叔孫氏。
1376 	桓公生僖叔牙，牙生戴伯茲，茲生莊叔得臣，臣生穆叔豹，豹生昭子婼，婼生成子不敢，敢生武仲州仇。州仇、叔牙六世孫，叔孫不敢子也。
1377 	桓公生僖叔牙，叔牙生武仲休，休生惠伯彭，彭生皮，為叔仲氏。
1378 	季孫氏。
1379 	公子友生齊仲，齊仲生無逸，無逸生行父，行父生夙，季友生仲無佚，佚生行父，行父、季友之孫，故以季孫為氏，死謚曰文子。
1380 	季悼子紇生平子意如，意如生桓子斯，斯生康子肥。
1381 	季悼子之子公甫靖。悼子紇生穆伯靖。季悼子紇生穆伯，穆伯生文伯歜，文伯歜生成伯，成伯生頃，為公父氏。
1382 	仲氏。
1383 	仲遂、魯莊公之子，東門襄仲。述產子家歸父及昭子子嬰。
1384 	子叔氏。
1385 	叔肸生聲伯嬰齊，齊生叔老，老生叔弓。叔弓生定伯閱，閱生西巷敬叔，叔生成子還。魯文公生惠伯叔肸，叔肸生聲伯嬰齊，嬰齊生叔老子叔，子叔生叔弓，叔弓生仲南文楚及伯張穆伯定伯，為子叔氏。
1386 	4.3.2《齊》
1387 	國氏。
1388 	懿伯生貞孟，貞孟生成伯高父。
1389 	高氏。
1390 	敬仲生莊子，莊子生傾子，傾子生宣子，宣子生厚，厚生止，敬仲生莊子，莊子生傾子，傾子之孫武子偃，傾子之孫酀。
1391 	管氏。
1392 	管莊仲〔山〕產敬仲夷吾，夷吾產武子鳴，鳴產桓子啟方，啟方產成子（豫）〔孺〕，（豫）〔孺〕產莊子盧，盧產悼子其夷，〔其〕夷產襄子武，武產景子（能陟）〔耐涉〕，（陟）〔耐涉〕產（帶）〔微〕，凡（九）〔十〕代。
1393 	陳氏。
1394 	夷孟思。
1395 	閩孟克（芷）。
1396 	陳桓子宇產子亹，亹產子獻，獻（生）〔產〕鞅。
1397 	僖子生昭子莊、簡子齒、宣子（共）〔其〕夷、穆子安、廩邱子鑿茲、芒子盈、惠子得。陳僖子乞產成子常、簡子齒、宣子（共）〔其〕夷、穆子安、廩邱子尚醫茲、子芒盈，惠子得。
1398 	成子常生襄子班，班生莊子伯。
1399 	閭邱氏。
1400 	齊閭邱產生嬰，嬰生歐，歐生莖，莖生施。
1401 	4.3.3《晉》
1402 	欒氏。
1403 	欒叔賓父。
1404 	（卻）〔卻〕氏。
1405 	（卻）〔卻〕豹生冀芮，芮生缺，缺生克。豹生義，義生揚，揚生州。豹生義，義生步揚，揚生蒲城鵲居，居生至。
1406 	韓氏。
1407 	韓萬、曲沃桓叔之子，韓萬、莊伯弟，桓叔生子萬，萬生求伯，求伯生子輿，輿生獻子厥，韓萬生賕伯，賕伯生定伯歟焐輿，輿生獻子厥。
1408 	平子名頃、宣子子也。
1409 	熳用不信。
1410 	莊子名庚。
1411 	武子名啟章、康子子。
1412 	晉韓厥生無忌，無忌生襄，襄生魯，為韓言氏。
1413 	趙氏。
1414 	公明生趙夙。公明生共孟及趙夙，夙生成季衰，衰生宣孟盾，趙夙為衰祖，穿為夙之曾孫。
1415 	景叔名成。
1416 	代成〔君〕子起即襄子之子。
1417 	襄子子桓子，桓子名嘉、襄子之子。
1418 	魏氏。
1419 	畢萬生芒季，芒季生武仲州。萬生芒，芒生季，季生武仲州，州生莊子降，降生獻子荼，荼生熳尤。取生襄子多，多生桓子駒。
1420 	孺子?是魏駒之子。
1421 	荀氏。
1422 	晉大夫逝遨生桓伯林父，林父生宣伯庚，庚生獻伯偃，偃生穆伯吳，吳生寅。本姓荀，自荀偃將中軍，〔晉改中軍〕曰中行，因氏焉。元與智氏同祖逝遨，故智氏亦稱荀。
1423 	逝遨生莊子首，首生武子罃，罃生莊子朔，朔生悼子盈，盈生文子櫟，櫟生宣子申，申生智伯瑤。
1424 	程鄭、荀氏別族。
1425 	士氏。
1426 	士蒍生士伯缺，缺生士會，會生士?。晉大夫隰叔之子、士蒍之後，蒍生成伯缺，缺生武子會，會生文叔?，?生宣叔匄，匄生獻子鞅，鞅生吉射。
1427 	籍氏。
1428 	黶生司空頡，頡生南里叔子，子生叔正官伯，伯生司徒公，公生曲沃正少襄，襄生司功大伯，伯生侯季子，子生籍游，游生談，談生秦。
1429 	羊舌氏。
1430 	叔向兄弟有季夙。
1431 	4.3.4《衛》
1432 	孫氏。
1433 	孫氏出於衛武公，至林父八世。
1434 	公叔氏。
1435 	獻公生成子當，當生文子拔，拔生朱。
1436 	公孟氏。
1437 	靈公之子字公孟、名彄。
1438 	司寇氏。
1439 	靈公生昭子郢，郢生文子木及惠叔蘭，蘭生虎，為司寇氏。
1440 	將軍文氏。
1441 	文子生熳予Γ瑕生衛將軍文氏。
1442 	趙氏。
1443 	趙懿子兼生昭子舉，舉生趙陽。
1444 	孔氏。
1445 	莊叔達生得閭叔谷，穀生成叔烝鋤，鋤生頃叔羅，羅生昭叔起，起生文叔圉，圉生悝。
1446 	4.3.5《宋》
1447 	孔氏。
1448 	宋愍公生弗甫何，弗甫何生宋父，宋父生正考父，正考父生孔父嘉，為宋司馬，華督殺之而絕其世，其子木金父降為士，木金父生祁父，祁父生防叔，為華氏所逼，奔魯為防大夫，故曰防叔。防叔生伯夏，伯夏生叔梁紇，叔梁紇生仲尼。孔父嘉生木金父，木金父生祁父，其子奔魯為防叔，防叔生伯夏，伯夏生叔梁紇，叔梁紇生仲尼。
1449 	仲尼圬頂，反首，張面，四十有九表，堤眉，穀竅，參臂，駢脅，腰大十圍，長九尺有六寸，時謂長人，後數世皆一子。
1450 	華氏。
1451 	宋督是戴公之孫，好父說之子，華父是督之字。華督生世子家，家生秀老，老生司徒鄭，鄭生司徒喜。華督生世子家，家生華孫御事，事生華元右師。
1452 	樂氏。
1453 	戴公生樂甫術，術生碩甫澤，澤生季甫，甫生〔子〕僕伊與樂豫。戴公生樂甫術，術生碩甫澤，澤生夷甫須，須生大司寇呂。戴公生樂甫術，術生石甫願繹，繹生夷甫傾，傾生東鄉克，克生西鄉士曹，曹生子罕喜。
1454 	樂懼、戴公六世孫。
1455 	皇氏。
1456 	皇父、戴公子。
1457 	仲氏。
1458 	莊公生右師（戌）〔戊〕，（戌）〔戊〕生司城師。
1459 	公孫名固為大司馬。
1460 	鱗氏。
1461 	桓公生公子鱗，鱗生東鄉矔，矔生司徒文，文生大司寇子奏，奏生小司寇朱。
1462 	向氏。
1463 	桓公生向父粒遼司城訾守，守生小司寇鱣及合左師。向（戍）〔戌〕生東鄰叔子超，超生左師眇，眇即向巢也，魋是巢之弟。
1464 	蕩氏。
1465 	公孫壽生大司馬虺，虺生司馬澤。
1466 	4.3.6《鄭》
1467 	子罕氏。
1468 	鄭穆公子喜字子罕，罕生子展舍之，舍之生子皮虎，或作子軒氏。
1469 	子駟氏。
1470 	子游、子瑕並公孫夏之子。
1471 	子國氏。
1472 	鄭穆公生子國發，發生子產僑簡成子，僑生子思參，參生子玉珍，珍生子樂卑顯莊子，為子國氏。
1473 	4.3.7《陳》
1474 	針氏。
1475 	針宜咎、陳針子八世孫。
1476 	夏氏。
1477 	宣公生子夏，夏生御叔，叔生徵舒，舒生惠子晉，晉生禦寇，寇生悼子嚙。
1478 	4.3.8《楚》
1479 	蒍氏。
1480 	艾獵、叔敖之兄，蒍艾獵是叔敖之兄，馮是艾獵之子。
1481 	屈氏。
1482 	屈蕩、屈建之祖父。
1483 	陽氏。
1484 	穆王生王子揚，揚生尹，尹生令尹匄。
1485 	沈氏。
1486 	楚縣〔公〕葉公子高，葉公名諸梁、楚大夫，食採於葉，僭稱公。
1487 	4.4《世本氏姓篇》
1488 	姜姓。
1489 	炎帝、姜姓，炎帝神農氏。
1490 	向、姜姓。
1491 	州國、姜姓。
1492 	齊、姜姓。
1493 	許州向申、姜姓也，炎帝後。
1494 	姬姓。
1495 	召、芮、畢、衛、毛，姬姓。
1496 	息國、姬姓。
1497 	芮、魏皆姬姓。
1498 	隨國、姬姓。
1499 	荀、賈皆姬姓。
1500 	晉、魯、衛、鄭、曹、滕，姬姓。
1501 	鮮虞、姬姓，白狄也。
1502 	唐、姬姓之國。
1503 	沈、姬姓。
1504 	霍國、姬姓。
1505 	馮、姬姓，鄭大夫馮熳雍蟆
1506 	己姓。
1507 	己姓、出自少皞。
1508 	莒、己姓，自紀公以下為己姓。
1509 	任姓。
1510 	任姓：謝、章、薛、舒、呂、祝、終、泉、畢、過。謝、任姓，黃帝之後。章、任姓之國。薛、任姓，夏奚仲封薛，周有薛侯，其後為氏。舒、任姓，呂、任姓，祝、任姓，終、任姓，泉、任姓，畢、任姓，過、任姓。
1511 	姞姓。
1512 	燕國、姞姓。
1513 	密須、商時姞姓之國。
1514 	姚姓。
1515 	帝舜、姚姓，舜姓姚氏。
1516 	姒姓。
1517 	有扈氏、與夏同姓。
1518 	彤、姒姓之國。
1519 	杞、姒姓。
1520 	斟灌氏、斟鄩氏，夏同姓諸侯。
1521 	有南氏。
1522 	弗氏。
1523 	莘國、姒姓，夏禹之後。
1524 	子姓。
1525 	子姓：殷時來、宋、空同、黎、比、髦、目夷、蕭。宋、子姓，北殷、子姓，空同、子姓，北旄、子姓。
1526 	偃姓。
1527 	偃姓：舒庸、舒蓼、舒鳩、舒龍、舒鮑、舒龔。舒蓼、偃姓，皋陶之後。舒鮑、偃姓國。
1528 	蓼、六皆偃姓。
1529 	嬴姓。
1530 	黃、嬴姓，江、黃二國並嬴姓。
1531 	徐、奄二國皆嬴姓，徐、嬴姓。
1532 	終黎、嬴姓之國。
1533 	應劭曰：氏姓。注云：有姓終黎者是也。
1534 	鍾離、嬴姓，與秦同祖，其後因封為姓。
1535 	淮夷、嬴姓。
1536 	己姓。
1537 	昆吾、古己姓國，夏時諸侯伯祝融氏之後。
1538 	董姓。
1539 	參氏、董姓，陸終第二子參胡後。
1540 	防姓。
1541 	豕韋、防姓。
1542 	姓籛、名鏗，在商為守藏吏，在周為柱下史，年八百歲。
1543 	妘姓。
1544 	夷、妘姓。
1545 	逼陽、妘姓，是祝融之孫，陸終第四子求言之後。逼陽、妘姓國，為晉所滅，子孫因氏焉。
1546 	鄅為妘姓。
1547 	寒、妘姓。
1548 	曹姓。
1549 	邾、小邾，曹姓。
1550 	羋姓。
1551 	越、羋姓也，與楚同祖者也。
1552 	熊姓。
1553 	羅、熊姓。
1554 	歸姓。
1555 	胡、歸姓，胡、子國，歸姓。
1556 	允姓。
1557 	鄀、允姓國，昌意降居為侯。
1558 	允格、允姓國。
1559 	曼姓。
1560 	鄧為曼姓。
1561 	公父氏。
1562 	魯季悼子紇生穆伯，穆伯生文伯歜，文伯歜生成伯，成伯生頃，頃為公父氏。
1563 	中行氏。
1564 	晉荀逝遨生桓子林父，將中行，為中行氏。
1565 	媯氏。
1566 	帝舜之後，舜生媯汭，子孫氏焉。
1567 	差師氏。
1568 	魏公族有差師氏。
1569 	師子氏。
1570 	鄭有師子濮。
1571 	司城氏。
1572 	宋戴公生東鄉克，孫樂喜為司城氏，陳哀公子邾勝之後，亦為司城氏。
1573 	司寇氏。
1574 	衛靈公子郢，子孫為司寇亥之後。
1575 	司功氏。
1576 	晉大夫司功景子，其先士匄也，因官氏焉。
1577 	詹葛氏。
1578 	有熊氏之後焉，詹葛氏。
1579 	齊季氏。
1580 	齊襄公子季奔楚，因氏焉，魯有大夫齊季窺。
1581 	西陵氏。
1582 	春秋時有大夫西陵羔。
1583 	韓言氏。
1584 	晉韓厥生無忌，無忌生襄，襄生魯，為韓言氏。
1585 	安是氏。
1586 	老童娶安是女。
1587 	強梁氏。
1588 	衛將軍文子生慎子會生強梁，因氏焉。
1589 	常壽氏。
1590 	宋大夫，景公時有常壽邦。
1591 	乘氏。
1592 	乘睢、古賢人。
1593 	曾氏。
1594 	夏少康封少子曲烈於鄫，春秋時為莒所滅，鄫太子巫仕魯，去邑為曾氏。
1595 	南宮氏。
1596 	孟僖子孫閱，號南宮敬叔，叔生路，路生會，會生虔，為南宮氏。
1597 	甘士氏。
1598 	宋司徒華定甘士氏，周卿士甘平公為王卿士，後氏焉。
1599 	子叔氏。
1600 	魯文公生惠伯叔肸，叔肸生聲伯嬰齊，嬰齊生叔老子叔，子叔生叔弓，叔弓生仲南文楚及伯張穆伯定伯，為子叔氏。
1601 	子革氏。
1602 	宋司城子革之後，又曰：季平子支孫為子革氏。
1603 	子尚氏。
1604 	陳僖子生廩邱子尚意茲，因氏焉。
1605 	子郢氏。
1606 	衛公族昭子郢之後。
1607 	子午氏。
1608 	楚公子午之後。
1609 	子獻氏。
1610 	陳桓公孫子獻之後。
1611 	子蕩氏。
1612 	宋威公生子蕩，因氏焉。
1613 	子工氏。
1614 	齊頃公子子（公）〔工〕之後。
1615 	子揚氏。
1616 	季桓子生穆叔，其後為子揚氏。
1617 	子芒氏。
1618 	陳僖子生子芒盈，因氏焉。
1619 	史晁氏。
1620 	衛史晁之後，衛有史朝朱駒。
1621 	楚季氏。
1622 	楚若敖氏生楚季，因氏焉，陳大夫有楚季融。
1623 	楚鳩氏。
1624 	馬師氏。
1625 	鄭穆公有馬師之官，馬師頡、馬師朔、馬師黥。
1626 	右師氏。
1627 	宋武公生公子中，代為右師，因氏焉。
1628 	右史氏。
1629 	古者右史記事，因氏焉，周右史戍。
1630 	仲行氏。
1631 	宋有仲行寅，晉大夫有仲行氏。
1632 	季融氏。
1633 	楚廉生季融，子孫氏焉。
1634 	季隨氏。
1635 	周八士季隨之後。
1636 	季嬰氏。
1637 	晉樓委嬰之後。
1638 	大季氏。
1639 	鄭穆公生大季子、孔志父之後。
1640 	邵皓氏。
1641 	惠公族蛔鈾鏘芪邵皓氏。
1642 	門氏。
1643 	陳父之後，楚大夫有門楊。
1644 	叔向氏。
1645 	晉羊〔舌〕肸字叔向，因氏焉。
1646 	叔夙氏。
1647 	羊舌職生叔夙，為叔夙氏。
1648 	不夷氏。
1649 	宋不夷甫須之後。
1650 	伯宗氏。
1651 	晉孫伯起生伯宗，因氏焉。
1652 	巴氏。
1653 	巴子國、子孫以國為氏。
1654 	莢氏。
1655 	莢成僖子、晉大夫也。
1656 	狐邱氏。
1657 	晉大夫狐邱林之後。
1658 	閭邱氏。
1659 	廩邱氏。
1660 	齊大夫廩邱子之後。
1661 	東鄉氏。
1662 	宋大夫東鄉為人之後。
1663 	西鄉氏。
1664 	宋大夫西鄉錯之後。
1665 	χ菔稀
1666 	晉Ρ孫步楊生χ藎因氏焉。
1667 	少施氏。
1668 	魯惠公子施父之後。
1669 	子干氏。
1670 	齊公子都字子乾之後。
1671 	子泉氏。
1672 	齊頃公之子公子湫字子泉之後。齊大夫淵湫。
1673 	子占氏。
1674 	陳桓公生書字子占之後。
1675 	根水氏。
1676 	老童娶根水氏。
1677 	囂氏。
1678 	（元）〔玄〕囂之後。
1679 	述氏。
1680 	魯大夫仲述之後。
1681 	季（嬰）〔夙〕氏。
1682 	晉靖侯孫季夙之後。
1683 	大狐氏。
1684 	晉大夫大狐伯生突生饒為大狐氏，其後大狐容為晉大夫。
1685 	大戊氏。
1686 	晉公子大戊教昭為原大夫。
1687 	去疾氏。
1688 	鄭穆公子去疾之後，去疾字子良，又有良氏，（取）〔所〕以別族。
1689 	季老氏。
1690 	宋華氏有華季老，子孫氏焉。
1691 	泥氏。
1692 	宋大夫卑泥之後。
1693 	方叔氏。
1694 	鼓方叔之後。
1695 	慶父氏。
1696 	楚大夫慶父之後。
1697 	韓餘氏。
1698 	韓宣子餘子之後，因氏焉。
1699 	干獻氏。
1700 	宋司徒華定後為乾獻氏。
1701 	將軍氏。
1702 	衛靈公子昭生子郢生文子才芳為將軍氏。
1703 	右師氏。
1704 	宋莊公生公子申世為右師氏。
1705 	伍參氏。
1706 	楚伍參之後，支孫以為氏。
1707 	班氏。
1708 	羋姓、強生班，因氏焉。
1709 	強氏。
1710 	羋姓，若敖生強，因氏焉。
1711 	尹文氏。
1712 	齊有尹文子，著書五篇。
1713 	恆氏。
1714 	楚大夫恆思公之後。
1715 	瞻葛氏。
1716 	宋景公時有瞻葛祁為大夫。
1717 	甫爽氏。
1718 	宋大夫甫爽之後。
1719 	公旗氏。
1720 	齊威王時有左執法公旗藩。
1721 	公他氏。
1722 	有蒲邑大夫公他世卿，其先以王父字為氏。
1723 	公牽氏。
1724 	齊公子牽之後有公牽氏。
1725 	公襄氏。
1726 	魯大夫公襄昭，魯襄公太子子野之後。
1727 	公金氏。
1728 	秦公子金之後有公金氏。
1729 	公朱氏。
1730 	宋公子朱之後。
1731 	厘子氏。
1732 	出自厘子觀起之後，楚大夫有厘子班。
1733 	車遽氏。
1734 	齊有臨淄大夫車遽氏。
1735 	幌蓯稀
1736 	衛公族恢孫憲為幌蓯稀
1737 	皇κ稀
1738 	衛公族有皇κ稀
1739 	唐孫氏。
1740 	祁姓唐堯之後，其孫仕晉，自為唐孫氏。
1741 	承氏。
1742 	衛大夫承之後。
1743 	讎子氏。
1744 	陳威公生昭子來將，孫卑為讎子氏。
1745 	子游氏。
1746 	鄭穆公生子偃字子游之後。
1747 	子孔氏。
1748 	鄭穆公生〔公〕子（喜）〔嘉〕字子孔之後。
1749 	子士氏。
1750 	魯叔孫成子生齊季為子士氏。
1751 	子寤氏。
1752 	季平子生昭伯寤，其後為子寤氏。
1753 	子石氏。
1754 	陳威子生〔子〕石難，自別為子石氏。
1755 	子穆氏。
1756 	陳僖子生子穆安，因為子穆氏。
1757 	子然氏。
1758 	鄭穆公子子然之後。
1759 	子沮氏。
1760 	陳烈子生子沮與，後為子沮氏。
1761 	子襄氏。
1762 	齊桓公子子襄之後。
1763 	子季氏。
1764 	楚公族子季氏。
1765 	子成氏。
1766 	魯季平子生子成叔彭侯之後。
1767 	卷子氏。
1768 	衛文公後卷子子州氏焉。
1769 	雍門氏。
1770 	齊頃公生子夏勝，以所居為雍門氏。
1771 	（李）〔季〕騧氏。
1772 	周八士季騧之後。
1773 	大公氏。
1774 	大公叔v。
1775 	下門氏。
1776 	晉有大夫下門聰。
1777 	涉其氏。
1778 	楚大夫有涉其氏，春秋涉其帑是也。
1779 	融氏。
1780 	祝融之後，又複姓融夷氏，祝融後董父之（允）〔胤〕，以融夷為氏。
1781 	羅氏。
1782 	夏有武羅，其後氏焉。
1783 	賜氏。
1784 	齊大夫熳喲橢後。
1785 	墨夷氏。
1786 	宋襄公子墨夷須為大司馬，其後有墨夷皋。
1787 	它氏。
1788 	楚平王孫有田公它成。
1789 	老成氏。
1790 	宋有大夫老成方。
1791 	陽氏。
1792 	陽侯。
1793 	宋衷曰：陽侯、伏犧之臣，蓋大江之神者。
1794 	封父氏。
1795 	鄭大夫封父彌真然。
1796 	仇氏。
1797 	公之氏。
1798 	晉大夫公之文。
1799 	公紀氏。
1800 	衛有大夫左公子洩，右公子職。
1801 	唐孫氏。
1802 	齊大夫長孫修食邑於唐，其孫仕晉，後號唐孫氏。
1803 	巴氏。
1804 	樊氏。
1805 	曋氏。
1806 	相氏。
1807 	鄭氏。
1808 	廩君之先，故出巫誕。巴郡南郡蠻，本有五姓，巴氏、樊氏、曋氏、相氏、鄭氏，皆出於武落鍾離山，其山有赤黑二穴，巴氏之子生於赤穴，四姓之子皆生黑穴，未有君長，俱事鬼神。廩君名曰務相，姓巴氏，與樊氏、曋氏、相氏、鄭氏凡五姓俱出，皆爭神，乃共擲劍於石，約能中者奉以為君，巴氏子務相乃獨中之，眾皆服，又令各乘土船，雕文畫之而浮水中，約能浮者當以為君，餘姓悉沈，惟務相獨浮，因共立之，是為廩君，乃乘土船從夷水至鹽陽，鹽水有神女，謂廩君曰：「此地廣大，魚鹽所出，願留共居。」廩君不許。鹽神暮輒來取宿，旦即化為飛蟲，與諸蟲群飛，掩蔽日光，天地晦冥，積十餘日，廩君不知東西所向，七日七夜，使人操青縷以遺鹽神，曰纓此，即相宜，雲與女俱生，〔弗〕宜將去，鹽神受〔縷〕而纓之，廩君即立陽石上，應青縷而射之，中鹽神，鹽神死，天乃大開，廩君於是君乎夷城，四姓皆臣之，世尚秦女。
1809 	何氏。
1810 	應劭曰：《氏姓》注云：以何氏為韓後。
1811 	4.5《世本氏姓篇補遺》
1812 	北唐氏。
1813 	晉有高人隱於北唐，因以為氏。
1814 	4.6《世本居篇》
1815 	帝都。
1816 	黃帝都涿鹿，涿鹿在鼓城南。
1817 	舜居媯汭，媯虛在西城西北舜之居。
1818 	夏。
1819 	禹都咸陽，〔正當亳西也〕，及後乃徙安邑。禹都陽城，在大梁之南。
1820 	殷。
1821 	契居蕃。
1822 	昭明居砥石，複遷商，相徙商邱，本顓頊之虛。
1823 	宋衷曰：相土就契封於商。
1824 	太甲從上司馬，在鄴西南。
1825 	周。
1826 	武王在酆鄗。
1827 	懿王徙於犬邱。
1828 	宋衷曰：懿王自鎬徙都犬邱，一曰廢邱，今槐里是也。
1829 	厲王淫亂，出於彘。
1830 	平王即位，徙居洛。
1831 	敬王東居成周。
1832 	赧王又徙居西周。
1833 	西周桓公名揭，居河南；東周惠公名班，居洛陽。
1834 	吳。
1835 	吳孰哉居藩籬。
1836 	宋衷曰：孰哉、仲雍字，藩籬、今吳之餘暨也。
1837 	孰姑徙句吳。
1838 	宋衷曰：句吳、太伯始所居地名。
1839 	注：孰姑、壽夢也，句吳、太伯始所居地名。
1840 	諸樊徙吳。
1841 	魯。
1842 	煬公徙魯。
1843 	宋衷曰：今魯國。
1844 	燕。
1845 	召公居北燕。
1846 	宋衷曰：有南燕，故云「北燕」。
1847 	桓侯徙臨易。
1848 	宋衷曰：今河閒易縣是也。
1849 	蔡。
1850 	蔡叔居上蔡。
1851 	上蔡也，九江有下蔡，故稱上。
1852 	胡徙居新蔡。
1853 	宋衷曰：胡徙居新蔡，以奉叔度祀，故名其地為新蔡。
1854 	平侯徙下蔡。
1855 	宋衷曰：平侯徙下蔡。
1856 	晉。
1857 	唐叔虞居鄂。
1858 	宋衷曰：鄂地、今在大夏。
1859 	衛。
1860 	宋衷曰：今定昌也。康叔從康徙封衛，衛即殷虛定昌之地，畿內之康，不知所在也。
1861 	成公徙濮陽。
1862 	宋衷曰：濮陽、帝邱地名。
1863 	鄭。
1864 	鄭桓公封棫林，桓公居棫林，徙拾。
1865 	宋衷曰：棫林與拾，皆舊地名，封桓公，乃名為鄭。
1866 	厲公居櫟。
1867 	宋衷曰：櫟、今潁川陽翟縣。
1868 	文公徙鄭。
1869 	宋衷曰：即新鄭。
1870 	曹。
1871 	宋衷曰：濟陽定陶縣。
1872 	滕。
1873 	錯叔繡封滕。
1874 	宋衷曰：今沛國公邱，是滕國也。
1875 	。
1876 	宋衷曰：、今陳留雍〔丘〕縣故地。
1877 	宋。
1878 	宋更曰：睢陽。
1879 	楚。
1880 	楚鬻熊居丹陽。
1881 	宋衷曰：丹陽在南郡枝江縣。
1882 	武王徙郢。
1883 	宋衷曰：今南郡江陵縣北有郢城。
1884 	秦。
1885 	秦非子始封於秦。
1886 	莊公徙廢邱。
1887 	文公徙汧。
1888 	寧公又都平陽。
1889 	獻公徙治（洛）〔櫟〕陽。
1890 	孝公自櫟陽徙咸陽。
1891 	邾。
1892 	邾顏居邾，肥徙郳。
1893 	宋衷曰：邾顏別封小子肥於郳，為小邾子。
1894 	沈。
1895 	沈國在汝南平輿。
1896 	胡。
1897 	胡在汝南。
1898 	霍。
1899 	周武王封弟〔叔〕處於霍。
1900 	暴。
1901 	周圻內國。
1902 	武羅。
1903 	夏武羅國，冀都之武邑。
1904 	莒。
1905 	輿期始都計斤，茲丕歸莒。
1906 	韓。
1907 	景子居平陽，平陽在山西。
1908 	宋衷曰：今河東平陽縣。
1909 	趙。
1910 	成季徙原。
1911 	宋衷曰：今雁門平原縣。
1912 	魏。
1913 	畢萬居魏。
1914 	魏武子居魏。
1915 	悼子徙霍。
1916 	宋衷曰：霍、地名，今河東彘縣也。
1917 	昭子徙安邑，文侯亦（如）〔居〕之。
1918 	中山。
1919 	中山武公居顧。
1920 	桓公徙靈壽。
1921 	4.7《世本作篇》
1922 	燧人。
1923 	燧人出火，造火者燧火，因以為名。
1924 	庖犧。
1925 	伏犧制以儷皮嫁娶之禮。
1926 	庖犧氏作瑟。瑟、潔也，使人精潔於心，純一於行也。宓羲作瑟，八尺（二）〔一〕寸，四十五弦，庖犧氏作五十弦，黃帝使素女鼓瑟，哀不自勝，乃破為二十五弦，具二均聲。
1927 	伏犧作琴，伏犧作琴瑟。
1928 	伏羲臣芒氏作羅。
1929 	芒作罔。
1930 	宋衷曰：芒、庖犧之臣。
1931 	神農。
1932 	神農和藥濟人。
1933 	神農作琴。神農氏琴長三尺六寸六分，上有五弦，曰宮、商、角、征、羽，文王增二弦，曰少宮商。
1934 	神農作瑟。
1935 	蚩尤作兵。蚩尤以金作兵器，蚩尤作五兵，戈、矛、戟、酋矛、夷矛，黃帝誅之涿鹿之野。
1936 	宋衷注曰：蚩尤、神農臣也。
1937 	黃帝。
1938 	黃帝見百物始穿井。
1939 	黃帝樂名《咸池》。
1940 	黃帝造火食旃冕。黃帝作旃冕。黃帝作旃。黃帝作旃，亦曲柄旃，以招士眾也。黃帝作冕旒。黃帝作冕。
1941 	垂旒、目不邪視也，充纊、耳不聽讒言也。
1942 	宋均曰：通帛為旃，冕、冠之有旒者。應劭曰：「周始垂旒也。」宋仲子曰：「冕、冠之有旒者。」
1943 	羲和占日。
1944 	常儀占月，羲和作占月。
1945 	後益作占歲。
1946 	（更）〔臾〕區占星氣。
1947 	大撓作甲子，黃帝令大撓作甲子。
1948 	宋衷曰：大撓、黃帝史官。
1949 	隸首作算數。隸首作數。
1950 	宋衷注曰：隸首、黃帝史也。
1951 	伶倫造律呂。
1952 	容成造歷。
1953 	宋衷注曰：容成、黃帝史官。
1954 	蒼頡作書，蒼頡造文字，沮誦、蒼頡作書，並黃帝時史官。
1955 	宋衷注曰：蒼頡、沮誦，黃帝史官。黃帝之世，始立史官，蒼頡、沮誦，居其職矣，至於夏商，乃分置左右。
1956 	史皇作圖，史皇、蒼頡同階。
1957 	宋衷曰：史皇、黃帝臣也，圖謂畫物象也。
1958 	伯餘作衣裳。
1959 	胡曹作衣。
1960 	宋衷注曰：黃帝臣。
1961 	胡曹作冕。
1962 	宋衷注曰：黃帝臣也。
1963 	於則作屝履。
1964 	宋衷曰：黃帝臣，草曰屝，麻曰履。
1965 	雍父作舂杵臼。雍父作舂。雍父作杵臼。雍父作臼。
1966 	宋衷曰：雍〔父〕、黃帝臣也。
1967 	胲作服牛。
1968 	注曰：胲、黃帝臣也，能駕牛。又云：少昊時人，始駕牛。
1969 	相土作乘馬，獲骷蕁
1970 	宋衷云：皆黃帝臣。
1971 	共鼓貨狄作舟。
1972 	注曰：二人、黃帝臣也。共鼓、貨狄，黃帝二臣。
1973 	女媧作笙簧，女媧作簧。
1974 	宋均注曰：女媧、黃帝臣也。
1975 	隨作笙，長四寸，十二簧，像鳳之身。
1976 	宋衷注：隨、女媧氏之臣。
1977 	隨作竽。
1978 	夷作鼓。
1979 	以桴擊之曰鼓，以手搖之曰礎
1980 	揮作弓。
1981 	夷牟作矢。牟夷作矢。?、黃帝臣夷牟作。
1982 	宋衷注曰：夷牟、黃帝臣也。
1983 	巫彭作醫。
1984 	顓頊。
1985 	祝融作市。
1986 	宋衷云：顓頊臣也。祝融、顓頊臣，為高辛氏火正。
1987 	堯。
1988 	陶制五刑。
1989 	巫咸初作醫。
1990 	巫咸、堯臣也，以鴻術為帝堯之醫。
1991 	巫咸作筮。
1992 	巫咸作鼓。
1993 	無句作磬。
1994 	注云：無句、堯臣也。
1995 	化益作井。
1996 	宋衷曰：化益、伯益也，堯臣。
1997 	舜。
1998 	舜始陶，夏臣昆吾更增加也。
1999 	倕作規矩准繩，垂、舜臣。
2000 	垂作耒耜，垂作耒耨，垂作銚耨，垂作耜，垂作銚，垂作耨。
2001 	宋仲子注曰：銚、刈也。
2002 	咎繇作耒耜。
2003 	伯夷作五刑。
2004 	簫、舜所造，其形參差象鳳翼，十管，長二尺。垂作鐘。
2005 	夔作樂。
2006 	磬、叔所造。
2007 	叔、舜時人。
2008 	烏曹作簙。
2009 	夏。
2010 	鯀作城郭。鯀作城。
2011 	鯀作郭。
2012 	禹作宮室。禹作宮。
2013 	奚仲作車。
2014 	夏作贖刑。
2015 	儀狄造酒，儀狄始作酒醪，辨五味。
2016 	夏禹之臣。
2017 	杜康造酒。
2018 	少康作秫酒。
2019 	少康作箕?，箕?、少康作。
2020 	杼作甲。
2021 	宋衷云：少康子，杼也，輿、少康子。少康之子，輿也。甲、鎧也。
2022 	逢蒙作射。
2023 	商。
2024 	湯作五祀，戶、井、薄⒅辛鎩⑿校至周而七，曰門、行、厲、戶、薄⑺久、中溜。
2025 	微作禓五祀。
2026 	注：微者、殷王八世孫也，禓者、強死鬼也，謂時儺索室驅疫逐強死鬼也，五者、謂門、戶及井、薄⒅辛鎩
2027 	紂為玉床。
2028 	周。
2029 	武王作翣。
2030 	武王始作箑。
2031 	暴辛公作塤。塤、暴辛公所作也，圍五寸半，長三寸半，六孔也。
2032 	暴辛為塤。
2033 	宋均曰：暴辛、周平王時諸侯，作塤，有三孔。
2034 	蘇成公作篪，篪、蘇成公所作，長一尺二寸。蘇成公作篪，管樂十孔，長尺一寸，吹孔有嘴，如酸棗。
2035 	秦穆公作沐。
2036 	魯昭公作弁。
2037 	宋均曰：制素弁也。
2038 	魯昭公始作璽。
2039 	宿沙作煮鹽。
2040 	宋衷曰：宿沙衛、齊靈公臣，齊濱海，故（以）〔衛〕為魚鹽之利。
2041 	衛〔公〕叔文子作輗軸。
2042 	公輸作石磑。
2043 	韓哀作御。
2044 	宋衷曰：韓哀、韓文侯也，時已有御，此複雲作者，加其精巧也。
2045 	4.8《世本謚法篇》
2046 	顓頊生子窮系。
2047 	宋衷曰：窮系、謚也。
2048 	周赧王。
2049 	宋衷曰：赧、謚也。
2050 	西周武公。
2051 	宋衷曰：謚曰武公。
2052 	曹靖公。
2053 	悼伯卒，弟露立，謚靖公。
2054 	季文子。
2055 	行父、季友之孫，故以季孫為氏，死，謚曰文子。
2056 	4.9《世本作篇補遺》
2057 	空侯、空國侯所造。
2058 	堯作圍濉
2059 	鯀作城郭。
2060 	城、盛也，郭、大也。
2061 	杼作矛。
2062 	4.10《世本論述補遺》
2063 	楊泉《物理論》曰：「楚漢之際，有好事者作《世本》，上錄黃帝，下逮漢末。」
2064 	《廣川書跋》云：昔左氏書子皮即位，叔向言罕樂得其國，葉公作《顧命》。楚漢之際，為《世本》者用之。
2065 	4.11《世本雜錄》
2066 	龐英《文昌雜錄》曰：梁四公子，一人姓?名傑，一人姓?名堋Ｕ衙魈子曰：?出《世本》，艸觥妒辣盡貳
2067 	夏竦《古文四聲韻》曰：「姬、古《世本》字，?、古《世本》字。」
2068 	孫馮翼集本重集世本序
2069 	世本者。古史官所記。為十五篇。見藝文志。以為記黃帝以來訖春秋時。蓋周末史氏所為也。顏之推據皇甫謐謂左邱明所書。謐言多不足信。此又誤讀班彪傳之文。按彪傳言左邱明作左氏傳三十篇。又撰異同號曰國語二十篇。下云。又有記錄黃帝已來至春秋時帝王公侯卿大夫號。曰世本。一十五篇。稱又有者。別有人撰此書。不必左氏。若彪以為左氏撰。其子固作藝文志。何云古史官乎。其書十五篇。即太史公所採。故漢書司馬遷傳贊以為遷採世本。班彪以為遷刪世本者也。後漢綏和元年以世本相明。詔封孔子世為殷紹嘉公。見梅福傳。劉向錄中秘書。以十五篇為二卷。故隋經籍志。世本二卷劉向撰。撰之云撰集古書。非如後世之作而不述也。隋志又有世本四卷宋衷撰。衷蓋注而廣之。唐藝文志稱宋衷注世本四卷。詩正義引宋仲子注。即衷字也。又有世本別錄。及宋均注世本七卷。王氏注世本譜二卷。俱見唐志。春秋左氏正義云。今之世本與司馬遷言不同。劉恕通鑒外紀。以為世本經秦歷漢。儒者改易。是此諸本已。晉時杜預採以為春秋世族譜。然預旁引傳記。不盡依世本。其時尚有荀卿撰春秋公子血脈譜。據玉海引中興書目。以為秦譜下及項滅子嬰之際。非荀卿作云云。蓋不及世本之可信。今考杜注。不從世本艾獵為孫叔敖之兄之言。或別有所據。亦無書以是正之矣。世本之亡。當在宋世。崇文總目載氏族類諸書。始自姓苑。宋藝文亦然。俱不載世本。則鄭樵撰氏族略。王應麟撰姓氏急就章。所引世本。皆採獲他
2070 	處。不見原書明矣。古書至南宋。亡佚最多。況氏族之書。尤為下品寒門所嫉妒。若今風俗通。獨闕氏族一篇。姓苑姓纂諸書。皆無完本。此其明驗。永樂大典。為姚廣孝諸臣奉撰集。所錄古書。皆金人俘獲北宋內府圖籍。疑尚有世本遺文。曩官翰林。曾見其書。未及採錄。吾友錢征士大昭。嘗據書傳所引。集為作篇。居篇。姓氏篇。王侯大夫譜篇。共四篇。服其勤博。何文學元錫手錄示予。攜歸金陵。適家郎中馮翼。篤嗜古書。亦為此學。既得錢本。複據諸書補其未備。校訂付刊。時歙人洪部曹瑩亦補校元和姓纂。洪太守梧先刊古今姓氏辨証書。三書相輔而行。譜系之學。庶幾墜緒複續。更望來者之補其缺略云爾。嘉慶七年重九後六日陽湖孫星衍撰。
2071 	世本考証
2072 	周禮。瞽蒙諷誦詩。世奠系。注。故書奠或為帝。杜子春雲。帝讀為定。其字為奠。書亦或為奠。世奠系。謂帝系諸侯卿大夫世本之屬是也。小史。主次序先王之世。昭穆之系。述其德行。瞽蒙主誦詩。誦世系。以戒勸人君也。故國語曰。教之世。而為之昭明德而廢幽昏焉。以怵懼其動。玄謂世之而定其系。謂書於世本也。疏。子春解世系。帝系據王。即經系也。諸侯卿大夫謂之世本。即經世也。云小史主次序先王之世昭穆之系者。小史職云。奠系世。辨昭穆。故知小史次序之。小史。掌邦國之志。奠系世。辨昭穆。鄭司農云。系世。謂帝系世本之屬是也。雲述其德行者。取義於國語。雲為之昭明德是也。子春之意。與先鄭同為諫諍之事。後鄭亦不從也。國語者。按楚語云。莊王使士亹傅太子箴。辭。王卒使傅之。問於申叔時。申叔時曰。教之春秋。而為之聳善而抑惡焉。以戒勸之。教之世。而為之昭明德而廢幽昏焉。以怵懼其動。注云。先王之系世本。使知有德者長。無德者短。子春引之者。証帝系世本之事。後鄭云。世之而定其系。謂書於世本。以世與系為一事解之。又對文言之。王謂之帝系。諸侯卿大夫謂之世本。散則通。故云書於世本。世本即帝王系也。
2073 	王應麟漢志考証曰。世本十五篇。　周官。瞽蒙世奠系。注。謂世之而定其系。謂書於世本也。　國語曰。教之世以怵懼其動。小史定系世。辨昭穆。注。謂帝系世本之屬。天子曰帝系。諸侯曰世本。司馬遷傳贊。世本。錄黃帝以來至春秋時帝王公侯卿大夫祖世所出。司馬遷採世本。劉
2074 	向曰。世本。古史官明於古事者。所記錄黃帝以來帝王諸侯及卿大夫系謚名號。凡十五篇。隋志。世本王侯大夫譜二卷。又世本二卷。劉向撰。又四卷。宋衷撰。又漢初得世本。黃帝以來祖世所出。春秋正義云。今之世本與司馬遷言不同。世本多誤不依憑。顏之推曰。世本。左邱明所書。此說出皇甫謐帝王世紀。而有燕王喜漢高祖。非本文也。項氏曰。古者立氏。必告於太史。春秋之末。知果別族於太史。為輔氏。後世史職既衰。宗法又亡。鄭氏曰。三代之前。姓氏分而為二。男子稱氏。婦人稱姓。三代之後。姓氏合而為一。
2075 	顏氏家訓書証篇云。世本。左邱明所書。自注云。此說出皇甫謐帝王世紀。而有燕王喜漢高祖。
2076 	文選趙充國頌注。引世本注云。鬼方於漢。則先零戎是也。
2077 	世本
2078 	漢　宋　　　衷注
2079 	清　承德孫馮翼集
2080 	作篇。明堂位正義曰。世本。書名。有作篇。其篇記諸作事。
2081 	巫咸作筮。周禮龜人。初學記二十。　倕作鐘。初學記十六。通志樂略引世本作垂。黃帝工人。三條見風俗通。無作毋。　無句作磬。女媧作笙簧。宋衷曰。女媧。黃帝臣。文選長笛賦。　又御覽五百八十一。　明堂位注。　風俗通。　通志樂略引云。磬。叔所造。不知何代人。又曰。無句作磬。
2082 	容成作歷。大撓作甲子。注云。皆黃帝史官。　春秋序正義。　舜典疏。　上句御覽十六。
2083 	簫舜所造。通志略。
2084 	逢蒙作射。藝文類聚。
2085 	杼作甲。注云。少康子。名杼也。甲。鎧也。墨子同。　御覽三百五十三。又三百五十五。　又初學記二十二。
2086 	垂作銚。注云。銚、刈也。臣工疏。御覽八百二十三。作倕。　垂作耨。左氏僖三十三年。
2087 	黃帝作冕旒。士冠禮。　宋仲子云。冕、冠之有旒者。注見左氏桓二年疏。
2088 	蒼頡作書。尚書序正義。蒼頡造文字。注云。蒼頡。黃帝之史。周禮外史疏。沮誦。蒼頡。作書。宋衷注曰。沮誦蒼頡。黃帝之史。廣韻。　又御覽二百二十五。
2089 	儀狄始作酒醪變五味。注云。夏禹之臣。　御覽八百四十三。又初學記二十六。杜康造酒。並酒誥正義。少康作秫酒。御覽八百四十三。　初學記二十六。
2090 	巫彭作醫。山海經注。
2091 	隋作笙。藝文類聚四十四。　通志略引作笙條。有未知其何代人也一句。　宓羲作瑟。　神農作琴。風俗通。　通志樂略。又初學記十六。　隨作竽。廣韻。文選法。又御覽五百八十一。
2092 	夷作鼓。通典。　通志樂略。作鼓條又見。
2093 	揮作弓。夷牟作矢。注云。揮、夷牟。黃帝臣。二句又初學記二十二。　事類賦注十三。　射義疏。上句又見御覽三百四十七。下句見三百四十九。二句見藝文類聚六十。
2094 	堯使禹作宮室。又御覽壹百七十三。又初學記二十四。　雍父作舂。　少康作箕帚。此句。又見御覽七百六十五。　胡曹作衣。又路史國名紀卷六。　黃帝作
2095 	旃。　蚩尤以金作兵器。此句。又御覽二百七十。注。蚩尤。神農臣也。胲作服牛。注云。黃帝臣。又去。少昊時人始駕牛此句又見御覽八百九十九。又初學記二十九。　共鼓貨狄作舟。注云。二人並黃帝臣。　廣韻。　藝文類聚七十一。又見初學記二十五。事類賦注十六。　相士作乘馬。楊倞旬子注。　烏曹作博。文選博奕論。　奚仲作車。山海經注。　又御覽七百七十三。
2096 	胡曹作冕。注云。胡曹。黃帝臣。昭二十五年疏。　鯀作城郭。祭法。　隸首作數。注云隸首。黃帝史也。文選西京賦注。　公輸作石磑。後漢張衡傳注。　韓哀侯作御。文選聖主得賢臣頌。漢書注。無侯字。　宋衷曰。韓哀。韓文侯也。時已有御。此複言作者。加其精巧也。漢書注。
2097 	史皇作圖。宋衷曰。史皇。黃帝臣也。圖。謂畫物象也。宣貴誄又御覽七百五十。伯餘作衣裳。宋衷曰。黃帝臣也。
2098 	後益作占歲。御覽十七。
2099 	伯益作井。又御覽一百八十九。　初學記六。作伯益。又云。亦云黃帝見百物始穿井。
2100 	黃帝作旃冕。宋均曰。通帛為旃。冕冠之有旃。應劭曰。周始垂旒也。御覽三百四十。又六百八十六。
2101 	秦穆公作沐。御覽三百九十五。
2102 	武王作翣。御覽五十二。　事類賦十四。　初學記二十四。
2103 	蘇成公造篪。吹孔有觜如酸棗。蘇成公。平王時諸侯。原案下二句。疑是宋仲子注文。　風俗通。聲音卷。　詩。何人斯疏。　御覽五百八十。
2104 	塤。暴辛公所造。亦不知何人。通志樂略引此二句。周畿內有暴國。豈其時人乎。本作塤。音許袁切。圍五寸半。長三寸半。凡六孔。宋均注曰。暴公國。平王諸侯。暴辛公燒土為之。風俗通。聲音卷。　詩。何人斯疏。文選長笛賦注。　御覽五百八十一。於則作履屝。注。於則。黃帝臣。草曰屝。麻曰履也。御覽六百九十七。　紂為玉床。又七百單六。
2105 	咎繇作耒耜。又八百二十三。
2106 	芒作網。宋衷注。芒。庖犧臣。又八百三十四。
2107 	為魚鹽之利。。齊靈公臣。齊濱海。故宿沙作鹽。宋衷曰。宿沙又八百六十五。
2108 	逢蒙作射。藝文類聚七十四。
2109 	夔作樂。初學記十五。
2110 	祝融作市。初學記二十四。又引注云。祝融。顓頊臣。為高辛氏火正。
2111 	黃帝之世。始立史官。蒼頡、沮誦。居其職矣。初學記二十一。
2112 	居篇
2113 	契居番。王應麟通鑒地理通釋。
2114 	懿王居犬邱。又詩譜正義。引作懿王徙於犬邱。
2115 	昭明居砥石。書序。
2116 	楚鬻熊居丹陽。武王徙郢。宋仲子云。丹陽在南郡枝江縣。左氏桓二年。
2117 	邾顏居邾。肥徙郳。宋仲子云。邾顏別封小子肥為郳。為小邾子。　莊五年。
2118 	魏悼子徙霍。　昭子徙安邑。史記索隱。
2119 	魏武子居魏。魏悼子徙霍。宋衷曰。霍、地名。今河東彘縣也。魏世家索隱。
2120 	鄭桓公封棫林。昭十六年。
2121 	齊景公亡滕。隱六年。
2122 	涿鹿在彭城。王應麟通鑒地理通釋。
2123 	武王在酆鄗。文選西都賦注。
2124 	西周桓公名揭。居河南。東周惠公名班。居洛陽。戰國策注。
2125 	禹都陽城。地理志潁川郡。
2126 	唐叔虞居鄂。朱衷曰。鄂地。今在大夏。惠氏左傳補注。
2127 	吳孰姑徙勾吳。注云。孰姑。壽夢也。勾吳。太伯始所居地名。魏都賦注。
2128 	戴公居。曹。路史國名紀。
2129 	楚子熊渠、封仲子紅於鄂。寰宇記一百十二兩引。
2130 	懿王居犬邱。厲王淫亂(出)於彘。今河東永安是也。平王即位。徙居(洛邑。)洛誥所謂新邑也。國語曰。幽王滅。周乃東遷。本殷之畿內。有禹貢豫州(外方)之域。河洛瀍澗之閒。周於南柳七星張之分。鶉火之次也。乃(及)敬王避子朝之亂。東居成周。故春秋經曰。天王入於成周是也。後六年。王室定。遂徙(都)成周。是後晉又率諸侯之徒。修吾(繕)其城。以成周城小不受王都。故壞翟泉而廣為。翟泉地在成周(城)東北。今洛(陽)城中有周王塚是也。至赧王又徙居成周而失位。字。且疑非世本文。=御覽一百五十五。下三段同。疑有
2131 	秦非子始封於秦。故秦本紀稱周孝王曰。朕分之土邑。秦本隴西秦定穀(谷亭)是也。玄孫莊公徙廢邱。周懿王之所都。今槐里是也。及襄公始受酆之地。列為諸侯。文公徙。故秦本紀曰。公事(東)獵至。乃卜居之。今扶風郿縣是也。寧公又都平陽。故秦(本)紀曰。寧公二年、徙居平陽。今扶風郿縣之平陽亭是
2132 	也。(故秦本紀曰。德公元年初居雍。今扶風雍是也。)至獻公即位。徙治櫟陽。今馮翊萬年是也。孝公自櫟陽徙咸陽。秦本紀曰。作為咸陽築冀。冀聞(闕)徙之。及漢元年。更名新城。屬扶風。後於長安。故太史公傳曰。長安故咸陽也。元鼎三年。複別謂(為)渭城。今長安西北渭水陽。有故城。故西京賦曰。秦里其朔。是(寔)為咸陽是也。同上。漢高帝元年。始為漢王。都南鄭。屬漢中。秦屬(厲)公所署(置)。在禹貢梁州之域。北遠(達)雍。南跨巴蜀。與秦同分。元(二)年北徙櫟陽。故秦獻公之所居。後居萬年。故屬馮翊。今京兆縣也。都長安。秦咸陽之地。今京兆所治縣也。其城狹小。至惠帝元年。始更築廣。五年乃成。光武以武侯信(信侯)進封蕭王。在禹貢徐州之域。於周以封子信(姓)之別附庸。事在春秋。於漢屬豫州。今沛國蕭是也。及即位於鄗。更名高邑。建武元年。始都洛陽。故成周之舊基。(城)東西六里一十步。南北九里一百步。是以時人謂洛陽為東京。長安為西京。同上。
2133 	。鄴為王業之本基。與洛陽凡五處。故號曰五都。W魏武為魏公。都鄴。今魏郡是(也。)後文帝因漢之舊複都洛隱(陽)。以譙為先人本國。許昌為漢之所居。長安為西京之遺同上。
2134 	氏姓篇
2135 	豕韋。防姓。路史國名記卷四。
2136 	芮。姬姓。書序。息。姬姓。左氏隱十一年。　魏。姬姓。桓三年。　隨。姬姓桓六年。　又寰宇記一百四十四。　荀。賈。皆姬姓。桓九年。　鮮虞。姬姓。白狄也。穀梁昭十二年。　夷。妘姓。左氏隱元年。　逼陽。妘姓。祝融之孫。陸終第四子求言之後。襄十年。　鄅妘姓。昭十八年。
2137 	莒。已姓。左氏隱二年。　已姓。出自少。昭十七年。
2138 	向。姜姓。左氏隱二年。　州。姜姓。桓五年。　齊。姜姓。襄十一年。
2139 	燕。姞姓。左氏隱五年。
2140 	帝舜。姚姓。左氏隱八年。
2141 	任姓。謝、章、薛、舒、呂、祝、終、泉、畢、過。十國。　左氏隱十一年。
2142 	鄧。曼姓。七年。µ莊十六年楚文王滅之。　
2143 	羅。熊姓。桓十二年。
2144 	黃。嬴姓。莊十九年。　徐。奄。皆嬴姓。昭元年。
2145 	偃姓。舒庸、舒蓼、舒鳩、舒龍、舒鮑、舒龔。文十二年。
2146 	、鄭、曹、滕。姬姓。晉、魯、襄十一年。　畢。毛。皆姬姓。顧命正義。　密。姬姓。漢書地里志。河南密縣注。
2147 	邾。小邾。曹姓。又
2148 	宋。子姓。又　子姓。殷、時、來、宋、空同、黎、比、髦、目夷、蕭。隱元年。
2149 	莒。已姓。又　自紀公以下為已姓。隱二年。
2150 	。姒姓。又　斟灌。斟尋。夏同姓諸侯。襄四年。　彤。姒姓。顧命正義。　有扈與夏同姓。甘誓正義。
2151 	薛。任姓。又　夏奚仲封薛。周有薛侯。其後為氏。姓氏急就章。
2152 	參姓。祝融之後。廣韻。　融姓。古天子祝融之後。又
2153 	鍾離氏。與秦同祖。又　公紀氏。又。{　大公叔又　西鄉錯。又
2154 	廩君、名務相、姓巴。與樊氏、暉氏、相氏、鄭氏、凡五姓。俱出。皆爭神。以土為船。雕文畫之。而浮水中。其船浮。因立為君。他船不能浮。獨廩君船浮。因立為君。御覽三十七。
2155 	胡子國。歸姓。路史國名紀卷六。
2156 	莘。姒姓。夏禹之後。寰宇記二十八。
2157 	陸終娶於鬼方氏之妹。謂之女嬇。音蒯。生六子。孕而不育。三年。啟其左脅。三人出焉。啟其右脅。三人出焉。御覽三百七十一。
2158 	曾氏。夏少康封其少子曲烈於鄫。襄六年莒滅之。鄫太子巫仕魯。去邑為曾氏。通志氏族略。
2159 	舒蓼氏。舒蓼。偃姓。陶之後。楚東境小國也。又
2160 	舒鮑氏。舒鮑。偃姓國也。又
2161 	密須氏。商時姞姓之國。又
2162 	有熊氏之後。為瞻葛氏。又
2163 	昆吾。古已姓之國。夏時諸侯伯祝融之後。又
2164 	馮。歸姓。鄭大夫馮簡子之後。又
2165 	鍾離氏。與秦同祖。嬴姓。又
2166 	狐邱氏。晉大夫狐邱林之後。又
2167 	廩邱氏。齊大夫廩邱子之後。又
2168 	東鄉氏。宋大夫東鄉為人之後。又
2169 	空同氏。子姓。又
2170 	州。因氏焉。］豹孫步楊。生］州氏。晉］又
2171 	少施氏。魯惠公子施父之後。又
2172 	季桓子生穆叔。其後為子楊氏。又
2173 	子革氏。宋司城子革之後。又
2174 	季平子支孫。亦為子革氏。又
2175 	子干氏。齊公子都字子乾之後。又
2176 	子工氏。齊頃公之子。公子子工之後。又
2177 	子泉氏。齊頃公之子。公子湫字子泉之後。又
2178 	子獻氏。陳桓公孫。子獻之後。又
2179 	子占氏。陳桓子生書字子占之後。又
2180 	子尚氏。陳僖子生廩邱子尚意茲。因氏焉。又
2181 	老童娶根水氏。又
2182 	囂氏。玄囂之後。又
2183 	參氏。董姓。陸終第二子參胡後。又
2184 	季隨氏。周八士季隨之後。又
2185 	述氏。魯大夫伸述之後。又
2186 	季嬰氏。晉樓季嬰之後。又
2187 	季夙氏。晉靖侯孫。季夙之後。又
2188 	大狐氏。晉大夫大狐伯生突生饒。為大狐氏。其後大狐容為晉大夫。又
2189 	大戊氏。晉公子大戊之後。大戊教昭為原大夫。又
2190 	去疾氏。鄭穆公子去疾之後。去疾、字子良。又有良氏。所以別族。
2191 	將軍文子生慎子會生強梁。因氏焉。強梁氏。又
2192 	楚季氏。楚若敖生楚季。因氏焉。陳大夫有楚季融。又
2193 	廉生季融。子孫氏焉。『季融氏。楚又
2194 	季老氏。宋華氏有華季老。子孫氏焉。又
2195 	泥氏。宋大夫卑泥之後。又
2196 	方叔氏。鼓方叔之後。又
2197 	韓餘氏。韓宣子餘子之後。因氏焉。又
2198 	乾獻氏。宋司徒華定為乾獻氏。又
2199 	右史氏。古者右史記事。周有右史武。又
2200 	靈公之子。公子郢之後也。司寇氏。又
2201 	司功氏。晉大夫司功景子士丐弟他。因官氏焉。又
2202 	靈公子昭生子郢。生文子才芳。為將軍氏。將軍氏。又
2203 	右師氏。宋莊公生公子申。世為右師氏。又
2204 	齊季氏。魯有大夫齊季窺。又
2205 	伍參氏。楚伍參之後。支孫以為氏。又
2206 	伯宗氏。晉孫伯起生伯宗。因氏焉。又
2207 	疆生班。因氏焉。『班氏。芊姓。『又
2208 	強。因氏焉。『強氏。芊姓。若敖生『又
2209 	韓言氏。姬姓。晉韓厥生無忌。無忌生襄。襄生子魚。為韓言氏。又
2210 	史晁氏。衛史晁之後。又
2211 	恆氏。楚大夫恆思公之後。又
2212 	甫爽氏。宋大夫甫爽之後。又
2213 	過氏。任姓。夏諸侯後為氏。姓氏急就章。
2214 	舒鮑。偃姓國。又云。舒。任姓。又
2215 	呂。任姓。又
2216 	時。子姓。又
2217 	泉。任姓。又
2218 	賜氏。齊大夫簡子賜之後。又
2219 	黎氏。子姓。國之後。又
2220 	廩君。姓已氏。又
2221 	融氏。祝融之後。又複姓。融夷氏。祝融後董父之允。以融夷為氏。　男氏。作南。又
2222 	子姓。有蕭氏。又
2223 	莢氏。晉大夫莢氏僖子。又
2224 	畢。任姓。又
2225 	謝。任姓。黃帝之後。又
2226 	祝。任姓。又
2227 	它氏。楚平王孫有田公它成。豈同族乎。又
2228 	費氏。作弗。又
2229 	墨夷氏。宋襄公子墨夷須為大司馬。其後有墨夷。又
2230 	太公叔潁。又
2231 	終氏。任姓。又
2232 	髦氏。子姓。又
2233 	王侯大夫譜。隋經籍志。世本王侯大夫譜二卷。
2234 	湯名天乙。堯典疏。以為王侯世本。
2235 	伏犧制以儷皮嫁娶之禮。月令疏。
2236 	成王生康王。康王生昭王。昭王生穆王。穆王生恭王。恭王生懿王及孝王。懿王崩。弟孝王立。孝王崩。懿王太子燮立。是為夷王。詩民勞疏。引以為孝王生夷王。夷王生厲王。禮記郊特牲。及詩民勞正義。
2237 	平王生桓王林。林生莊王佗。佗生僖王胡齊。齊生惠王。惠王生襄王鄭。鄭生頃王巨。巨生匡王班、及定王瑜。瑜生簡王夷。夷生靈王洩心。心生景王貴。貴生悼王猛及敬王。昭二十六年。　敬王崩。貞王介立。貞王崩。
2238 	元王赤立。宋衷注。　引太史公書云。元王仁生貞王介。與世本不相應。不知誰是。　哀十九年。
2239 	帝嚳卜其四妃之子皆有天下。上妃有邰氏之女曰姜嫄。而生后稷。次妃有娀氏之女曰簡狄。而生而生。御覽
2240 	作是產。契。次妃御覽作次妃曰陳妃豐。是生后稷。歐引作陳酆。餘同。陳鋒氏之女曰慶都。生帝堯。下妃娵訾氏之女曰常儀。生摯。詩生民正義引大戴禮云云。又御覽一百三十五。　藝文類聚十五。　以為家語世本。其文亦然。
2241 	黃帝生玄囂。玄囂生僑極。僑極生帝嚳。帝嚳生堯。堯典疏。
2242 	顓頊娶於滕王賁氏。謂之女祿。產老童。　老童娶於根水氏。謂之驕福。產重及黎。　黃帝娶於西陵氏之子。謂之累祖。產青陽及昌意。昌意生顓頊。顓頊生鯀。　顓頊母濁山氏之子。　青陽即少皞。黃帝之子。代黃帝而有天下。號曰金天氏。昭十七年。
2243 	炎帝。即神農氏。又　帝堯為陶唐氏。五子之歌。
2244 	是也。昆吾者。又
2245 	太甲。太丁子。伊訓。　太甲崩。子沃丁立。書序。　盤庚崩。弟小辛立。崩。弟小乙立。崩。子武丁立。又
2246 	契生昭明。昭明生相土。相土生昌若。昌若生曹圉。曹圉生根國。根國生冥。祭法。
2247 	亞圉雲生太公組紺諸澀((┉辛))皿病Ｖ杏埂
2248 	以黃帝為五帝。書序。　堯是黃帝玄孫。舜是黃帝八代孫。堯典。　啟。禹子。益稷。
2249 	陸終娶於鬼方氏之妹。謂之女嬇。是生六子。孕三年。啟其左脅。三人出焉。破其右脅。三人出焉。其四曰求
2250 	言。是謂之鄶。鄶人者。鄭是也。水經注。洧水。　宋衷曰。求言。名也。妘姓所出。鄶。國也。見詩古義。
2251 	舜時。西王母獻白環。及佩。文選景福殿賦注。　藝文類聚六十七。佩、作玦。
2252 	顓頊生骨系。骨系生高密。是為禹。玉篇七。案骨系。俗字。
2253 	顓頊娶於勝墳氏宋衷注。曰國名。之子。謂女祿。是生老童。帝系雲勝奔氏。餘同。　御覽一百三十五。
2254 	堯取散宜氏子謂之女皇。宋衷曰。是生丹朱。帝系漢書同。　見御覽一百三十五。　散字。依大戴記帝系篇增。
2255 	鯀娶有莘氏曰女志。是生高密禹。又一百三十五。
2256 	魯
2257 	伯禽生煬公熙。熙生微公弗。弗生獻公具。具生武公敖。明堂位正義。　孝公生惠公弗皇。弗皇生隱公。曾子問正義。
2258 	哀公蔣生悼公寧。寧生元公嘉。嘉生穆公不衍。檀弓上。　桓公軌。桓元年。　閔公啟方。閔元年。　隱公之後。仍有六世為君。隱七年。
2259 	孝公生僖伯彄。彄生哀伯達。達生伯氏瓶。瓶生文仲辰。禮器公冶長疏。臧會。臧頃伯也。惠氏左傳補注。
2260 	季友生仲無佚。無佚生行父。穀梁文六年。　公子友生齊仲。齊仲生無逸。無逸生行父。行父生夙。檀弓上。　悼子紇生平子意如。意如生桓子斯。斯生康子肥。檀弓下。　悼子紇生穆伯靖。又
2261 	桓公生僖叔牙。牙生戴伯茲。茲生莊叔得臣。臣生穆叔豹。豹生昭子婼。婼生成子不敢。敢生武叔州仇。檀弓上。
2262 	桓公生僖叔牙。叔牙生武仲休。休生惠伯彭。彭生皮。為叔仲氏。檀弓下。
2263 	孝公生惠伯革。其後為厚氏。檀弓上。正義以為世本云革。此云鞏。世本云厚。此云後。其字異耳。
2264 	慶父生穆伯敖。敖生文伯穀。穀生獻子蔑。檀弓下。　獻子蔑生孝伯。孝伯生惠伯。惠伯生昭伯。昭伯生景伯。檀弓上。
2265 	叔盻生聲伯嬰齊。齊生叔老。老生叔弓。檀弓下。　叔弓生定伯閱。閱生西巷敬叔。叔生成子還。左氏定十一年。
2266 	仲孫獲生南宮絛。檀弓上。
2267 	敬叔。桓公七世孫。惠伯。是桓六世孫。檀弓下疏。
2268 	仲遂。莊公之子東門襄仲。檀弓下。　述產子家歸父。述與遂。古字通。惠楝左氏補注。　郈昭伯名惡。惠氏左傳補注。
2269 	魯大夫公之文。廣韻。
2270 	宋
2271 	宋愍公生弗甫何。弗甫何生宋父。宋父生正考甫。正考甫生孔父嘉。為宋司馬。華督殺之而絕其世。其子木金父降為士。木金父生祁父。祁父生防叔。為華氏所逼。奔魯為防大夫。故曰防叔。防叔生伯夏。伯夏生叔梁紇。叔梁紇生仲尼。詩那正義。
2272 	華父督。戴公之孫。好父說之子。左氏桓元年。　華督生世子家。家生華孫御事。事生華元右師。文十六年。　世子家生秀老。老生司徒鄭。鄭生司徒喜。成十五年。
2273 	戴公生樂甫術。術生碩甫澤。澤生季甫。甫生子僕伊與樂豫。左氏文七年。　碩甫澤生夷父須。須生大司寇呂。文十八年。　戴公生樂甫術。術生石甫願繹。繹生夷甫傾。傾生東鄉克。克生西鄉士曹。曹生子罕喜。檀弓下。　樂懼。戴公六世孫。成十六年。
2274 	桓公生公子鱗。鱗生東鄉矔。文七年。　東鄉矔生司徒文。文生大司寇子奏。奏生小司寇朱。
2275 	公孫壽生大司馬虺。虺生司馬澤。成十五年。
2276 	莊公生右師戊。戊生司城師。成十五年。
2277 	桓公生向父日兮。日兮生司城訾守。守生小司寇鱣及合左師。成十五年。　向戍生東鄰叔子超。超生左師眇。眇。即向巢也。檀弓上。
2278 	皇父充。石。戴公子。文十一年。
2279 	襄公子墨夷須為大司馬。其後有墨夷皋。廣韻。宋大夫東鄉為。又宋有大夫考成方。又
2280 	晉
2281 	武公。莊伯子。曲沃。桓三年。
2282 	畢萬生芒季。芒季生武仲州。州。即讎也。閔元年。又魏世家索隱。　畢萬生芒。芒生季。季生武仲州。州生莊子降。降生獻子荼。
2283 	荼生簡子取。取生襄子多。此句又見索隱。下句同。多生桓子駒。駒生文侯斯。樂記疏。　魏錡讎孫。宣十二年。　獻子名荼。魏世家索隱。魏襄王、名嗣。索隱。　範氏。晉大夫隰叔之子。士蒍之後。惠棟左氏補注。
2284 	武仲生莊子絳。魏世家。　又記魏世家。魏絳卒。謚為昭子。徐廣曰。世本曰莊子索隱中。又文侯都徐曰。世本云斯也。
2285 	惠王生襄王。而無哀王。魏世家集解。　襄王生昭王。而無哀王。索隱。　昭王名薄０操彞趺圉。安厘王生景愍王午也。俱世家索隱。
2286 	士蒍生士伯缺。缺生士會。會生士燮。左氏文十三年。　文叔燮生宣叔。生獻子鞅。鞅生吉射。惠氏左傳補注。　士弟佗為司功。以官為氏。廣韻。
2287 	孫伯黶生司空頡。頡生南里叔子。子生叔正官伯。伯生司徒公。公生曲沃正少襄。襄生司空大伯。伯生侯季子。子生籍游。游生談。談生秦。昭十五年。
2288 	桓叔生子萬。子萬生求伯。求伯生子輿。子輿生獻子厥。宣十二年。
2289 	卻豹生冀芮。芮生缺。缺生克。成二年又十一年。　豹生義。義生步揚。揚生蒲城鵲居。居生至。又　步揚生州。成十一年。
2290 	公明生公孟及夙。惠棟左氏補注。　成十年。作公明生趙夙。　趙夙為衰祖。穿為夙之曾孫。宣二年。
2291 	晉大夫下門聰。廣韻。
2292 	叔向兄弟有季夙。昭五年。
2293 	晉大夫逝敖生桓伯林父。左氏補注。　程鄭。荀氏別族。成十八年。
2294 	齊
2295 	太公望生丁公伋。伋生乙公得。得生壩瞎慈母。慈母生哀公不臣。檀弓下。
2296 	莊仲山產敬仲夷吾。夷吾產武子鳴。鳴產莊子啟方。啟方產成子孺。孺產莊子盧。盧產悼子其夷。其夷產
2297 	襄子武。武產景子耐涉。耐涉產微。凡十代。世譜同。史記管晏列傳索隱。
2298 	靈公名環。莊公名光。景公名杵臼。史記。管晏列傳索隱。
2299 	頃公生子夏勝。勝生子石青。左氏昭二十年。
2300 	高敬仲生莊子。莊子生傾子。傾子生宣子。宣子生厚。厚生止。左氏襄二十九年。
2301 	傾子之孫。武子偃。左氏襄二十九年。　又昭十二年。引曰傾子之孫酀。
2302 	陳僖子乞產成子常。左氏疏。作僖子生昭子莊。簡子齒。宣子其夷。穆子安。廩邱子尚醫左氏疏。作鑿茲。茲、子芒盈。左氏疏。作芒子盈。惠子得。惠棟。左氏補注。左氏哀十四年。　成子當。疑作常。謂陳恆也。　生襄子班。班生莊子伯。檀弓上。
2303 	懿伯生貞孟。貞孟生成伯高父。國氏。檀弓上。
2304 	齊大夫長孫修食邑於唐。其孫仕晉。後號唐孫氏。廣韻。　齊大夫淵湫。又　齊臨淄大夫車遽氏。又九麻。　二十三魂引臨
2305 	淄大夫車門遽。
2306 	戴公申。閔二年。。Œ康伯名　聲相近。Œ宋衷曰。即王孫牟也。事周康王為大夫。司馬貞曰。牟
2307 	獻公生成子當。當生文子拔。拔生朱。為公叔氏。檀弓上二見。
2308 	靈公生昭子郢。郢生文子木及惠叔蘭。蘭生虎。為司寇氏。檀弓上。
2309 	將軍文氏。文子生簡子瑕。瑕生檀弓上。
2310 	懿子兼生昭子舉。舉生趙陽。兼、即黶也。定十四年。
2311 	武公。至林父八世。孫氏出於成十四年。
2312 	公孟彄靈公之子。字公孟、名彄。隱八年。
2313 	孔莊叔達生得閭叔穀。穀生成叔烝鋤。鋤生頃叔羅。羅生昭叔起。起生文叔圉。圉生悝。祭統。
2314 	召穆公。康公之十六世孫。詩江漢。
2315 	吳
2316 	夷昧及僚。夷昧生光。昭廿七年。
2317 	楚
2318 	穆王生王子揚。揚生尹。尹生令尹。昭十七年。　蒍艾獵是叔敖之兄。馮是艾獵之子。襄十五年。　屈蕩。屈建之祖父。襄二十五年杜注。
2319 	楚大夫涉其帑。廣韻。　楚平王孫有田公它成。荀子非十二子篇楊倞注。
2320 	鄭
2321 	子游。子瑕。並公孫夏之子。駟氏。昭十九年。　鄭伯費。是鄭悼公。穀梁成六年。
2322 	鄭有子師僕。殷時掌樂。有大師摯。少師陽。廣韻。
2323 	陳
2324 	宣公生子夏。夏生御叔。叔生徵舒。舒生惠子晉。晉生禦寇。寇生悼子嚙。昭廿三年。　厲公躍。桓十二年。　針宜咎。陳針子八世孫。襄二十四年。　陳遂舜後。宋忠曰。虞思之後。箕伯直柄中衰。殷湯封遂於陳以為舜後。　史記陳世家索隱。
2325 	
2326 	桓公。成公之弟。襄六年。
2327 	滕
2328 	齊景公亡滕。隱七年左正義。又云。隱公之後。仍有六世為君。同上。錯叔繡。文王子。地理志注。　考公麋。元公弘。即定公、文公也。趙注孟子、困學紀聞卷八。
2329 	燕
2330 	幽州郡北燕。宋衷曰。有南燕。故曰北。御覽一百六十二。
2331 	孫馮翼集「世本」校勘記行數指正文。夾注兩行作一行計。
2332 	頁數行數原文校注
2333 	六一注御覽八百二十三「三」原本誤作「四」據御覽改。
2334 	六三注又御覽二百二十五案御覽此卷未引此文。其六一八、七四七、七四九各卷引蒼頡作書。然非引自世本。疑作者誤引。
2335 	六四及注儀狄始作酒醪……注云夏禹之臣原本作「帝女儀狄作酒醪」據太平御覽(以下簡稱「御覽」)刪補。又案酒誥正義引世本文。「夏禹之臣」四字非注。
2336 	六四少康作秫酒初學記作「少康」御覽作「杜康」。
2337 	六倒二注下句見三百四十九「九」原本誤作「八」據御覽改。
2338 	六倒一堯使禹作宮室案初學記引世本無「堯使」二字。御覽引世本無「室」字。
2339 	六倒一雍父作春案本條見御覽八二九。又見廣韻三鐘。孫氏漏注。
2340 	六倒一黃帝作旃案本條見御覽三百四十。孫氏漏注。
2341 	七一　
2342 	七一蚩尤以金作兵器案此句見廣韻十二庾。御覽作「蚩尤作兵」無「以金」「器」三字。
2343 	七三注昭二十五年疏「五」原本誤作「四」脫「疏」字。據左傳增改。
2344 	-36-
2345 	七五伯餘作衣裳此條失注出處。案見路史後紀五注。又見淮南子汜論訓。「作」作「制」皆無宋衷注。
2346 	七倒三伯益作井「益」原本作「夷」作者注稱。初學記作「伯益」案御覽亦作「益」據改。
2347 	七倒二黃帝作旃冕……應劭曰周始垂旒也案御覽三四。引世本作「黃帝作旃」無「冕」字。又「應邵曰」以下。似非世本文。
2348 	八三暴辛公所造……有暴國豈其時人也……圍五寸半「辛」宋本御覽五八一作「新」而下文引樂書云云。又作「辛」文選長笛賦注亦作「辛」似以作「辛」為是。原本「暴國」下有「之君」兩字。「乎」作「也」「寸」下無「半」字。均據御覽刪改增補。
2349 	八四六孔……暴辛國平王諸侯原本「孔」作「寸」「公國」兩字倒置。「王」下有「時」字。均據御覽刪改。
2350 	八四暴辛公燒土為之案御覽此語引自樂書。非世本文。
2351 	八四於則作履屝原本脫「屝」字。據御覽補。
2352 	八五草曰屝……紂為玉。床「屝」原本誤作「履」「玉」誤作「王」均據御覽改。
2353 	八倒二魚鹽之利……故為。宿沙為」作「故以為」據御覽增改。」字。「故原本「沙」下脫「
2354 	九二注祝融顓瑞臣為高辛氏火正原本誤作「祝融作市」據初學記補正。
2355 	九三居其職矣「居」原本作「是」據初學記改。
2356 	-37-
2357 	一０二魏武子居魏「魏」原作誤作「犨」據史記改。
2358 	一一三封仲子紅於鄂原本脫「於」字。據陳其榮本補。
2359 	一一四至倒二「懿王居犬邱」至「故號曰五都」衍之字改為小字旁列。校補之字加括號。以別之。=脫‧茲據宋本御覽校正。其=一一至一二頁三段。均引自御覽一五五。而多有
2360 	一二　　衍之字改為小字旁列。校補之字加括號。以別之。=據宋本御覽校正。其
2361 	一三二注左氏隱十一年「一」原本誤作「四」據左傳改。
2362 	一四三舒鮑原本脫「舒鮑」兩字。據左傳補。
2363 	一五二與秦同祖……大公叔穎「秦」原本作「嬴氏」「叔穎」原本作「潁叔」均據廣韻改。
2364 	一五三廩君案御覽三七「廩」作「稟」而同書七六九、九四四皆作「廩」「廩」、「稟」通。故仍之。陳其榮本改作「稟」
2365 	一五七至八注御覽三百七十一「御覽」原本作「又」案本條為御覽三七一引世本文。而上條乃引自寰琮記。故改。
2366 	一五倒二通志氏族略原注作「又」字。案此條不見御覽。乃通志氏族略引世本文。原注似與下條「舒蓼氏」注顛倒。今改正。
2367 	一七三季平子支孫「孫」原本作「子」據氏族略改。
2368 	一七五公子子工之後原本脫「工」字氏箷略作「子共」案春秋氏族譜。齊傾公字有「子工」無「子共」據補。
2369 	一七九陳僖子「子」原本作「公」據姓纂、春秋氏族譜改。
2370 	一七倒一參胡後原本脫「後」字。據氏族略補。
2371 	-38-
2372 	一八四季夙氏「氏」原本作「公」據氏族略改。
2373 	一八五晉大夫大狐伯原本脫「大」字。據氏族略補。
2374 	一八六晉公子大戊之後原本脫「大戊之後」四字。據氏族略補。
2375 	一八七所以別族「所」原本作「取」據氏族略改。
2376 	一八八強梁氏……會生強原本會下脫「生」字「強」均作「疆」據氏族略增改。
2377 	一九一方叔氏原本作「鼓方氏」據氏族略改。
2378 	一九二韓餘氏韓宣子餘子之後原本「氏」作「子」「宣」下脫「子」字。據氏族略增改。
2379 	二０一強『原本此條「強」均作「疆」據氏族略改。
2380 	二０倒一子姓原本脫此兩字。據姓氏急就篇補。
2381 	二０四莢氏原本此條「莢」均作「菱」據姓氏急就篇改。
2382 	二０八豈同族乎案姓氏急就篇。此句非世本文。
2383 	二二七、八林生莊王佗。佗生僖王胡齊齊生……鄭生頃王巨巨生……瑜生……夷生……心生……貫生……原本「林」作「桓王」。「佗」作「莊王」。「齊生」上衍「胡」字「鄭」作「襄王」。「巨」作「頃王」「瑜」作「定王」。「夷」作「簡王」。「心」作「靈王」。「貴」作「景王」。均據左傳昭二十六年正義校正。
2384 	二二倒一卜其四……上……而生后稷原本「四」下衍「四」兩字。「上」作「元」「而」作「是」據詩生民正義刪改。
2385 	二三一注曰陳豐原本「豐」作「」「」下衍「是」字。據御覽改
2386 	二三四顓頊……產老童　老童……產重及黎案此兩條引自山海經大荒西經。原本漏注出處。
2387 	-39-
2388 	二三四、五黃帝娶於西陵氏……累祖……顓頊母濁山氏之子案此兩條引自山海經海內經。原本漏注出處。原本「陵」下脫「氏」字。「累」作「累」「。濁」作「獨」「之」下脫「子」字。均據海內經補正。
2389 	二三倒三是也昆吾者又案此語見史記集解。為「陸終六子」之注。獨引此句未知何義。帝注「又」字。亦莫知所指。陳其榮本刪之。是。
2390 	二四倒三勝墳氏「墳」原本作「濆」據御覽改。
2391 	二四倒二堯取散宜氏子謂之女皇宋衷曰是生丹朱帝系原本「氏」下有「子」字。「子」下無「謂之」兩字。「生」作「本」。「帝」作「堯」。均據御覽校正。
2392 	二四倒一鯀娶有莘氏曰女志原本「有莘氏」誤作「華氏」「氏」下脫「曰」字。據御覽增改。
2393 	二五二熙生微公弗原本脫「微公」兩字。據禮記明堂位正義補。
2394 	二五三穆公不衍原本脫「不」字。據禮記檀弓正義改。
2395 	二五三、四隱公之後仍有六世為君隱七年案左傳正義。此滕之隱公。非魯隱公。滕譜亦引此語。又注「七」字。原本誤作「六」。
2396 	二八二注成十五年案本條見左傳成十五年正義。原本漏注。今補。
2397 	二八倒一州即讎也案左傳、國語、史記。魏武子名「犨」或作「犨」無出「讎」或「拐拐摺
2398 	二九三注莊子索隱中「索隱中」三字不可解。疑衍。
2399 	二九四而無哀王本條兩引「而無哀王」案史記此系集解、索隱解世本之語。非世本文也。
2400 	-40-
2401 	二九六士蒍生士伯缺缺生士會會生士燮原本作「士蒍生城伯城伯生武子士會武子士會生文叔士燮」據左傳正義引世本文刪正。
2402 	二九六宣叔「」原本誤作「」據左傳改。下同。
2403 	二九倒二子生叔正官伯原本「子」上衍「叔」字。據左傳刪。
2404 	二九倒一子生籍游原本「子」上衍「季」字。據左傳刪。
2405 	三０一注宣十二年原本漏注出處。今補。
2406 	三０倒一鳴產莊子啟方案王刻史記作「莊」殿本作「桓」
2407 	三一四左氏襄二十九年原本漏注出處。今補。
2408 	三一倒四陳僖子乞產成子常案本條見史記齊世家索隱。原本漏注。又「陳」原本誤作「東」據史記改。
2409 	三二六注檀弓上原本漏注出處。今補。
2410 	三二倒二武公孫氏出於原本作「出子武公」據左傳改。
2411 	三三二「召穆公」條案此條應置於燕譜。
2412 	三三倒三荀子非十二子篇原本誤作「蒍子非相篇」今改。
2413 	三四四陳遂舜後原本無「遂」字。案「陳舜後」三字非世本文。而路史後紀注引世本有「陳遂舜後」一語。據補「遂」字。
2414 	三四四注史記陳世家索隱「宋忠曰」以下。為史記索隱引宋忠注文。原本漏注。今補。
2415 	三四八仍有六世為君原本作「六世孫」據左傳改。
2416 	三四倒一「幽州郡北燕」條案此條宜置居篇。而「幽州郡北燕」一語非世本文。
2417 	張澍稡集補注本輯世本序(一）
2418 	賜進士出身翰林院庶吉士知貴州玉屏縣事武威張　澍稡集補注
2419 	周禮瞽蒙掌諷誦詩。世奠系。鄭注云。奠或為帝。杜子春雲。帝讀為定。其字為奠。書亦或為奠。世奠系。謂帝系諸侯卿大夫世本之屬。又小史定世系。辨昭穆。注謂帝系世本之屬。天子曰帝系。諸侯曰世本。杜子春謂小史主次序先王之世。昭穆之系。述其德行也。楚語莊王使士亹傅太子葴。申叔時曰。教之世而為之昭明德而廢幽焉。以休懼其動。注。世。先王之世系也。為之陳有德者世顯而暗亂者世廢也。後鄭云。世之而定其系。謂書於世本。以世與系為一事解之。賈公彥云。王謂之帝系。諸侯卿大夫謂之世本。又分言之。其實散則通稱矣。漢太史公司馬遷修史記。因周譜。明世家。多採世本。然春秋正義云。今之世本。與司馬遷言不同。劉向雲。世本。古史官明於古事者所記。錄黃帝以來至春秋時王侯諸國世卿大夫系謚名號。與左氏合也。唐史柳衝傳載柳芳言亦然。顏之推據皇甫謐帝王世紀說。為左丘明所篹。劉知幾史通云。楚漢之際。有好事者。錄自古帝王公侯卿大夫之世。終乎秦末。號曰世本。又曰。世本辯姓。著自周室。劉恕通鑒外紀。以為世本經秦漢儒者改易。孔穎達尚書正義。以世本經暴秦。為儒者所亂。是此諸本已。晉杜預採世本以為春秋世族譜。然亦旁引傳記。不盡依世本也。要之。系秦漢以前書。中壘孟堅以為出古
2420 	O史官者近之。班彪以為十五篇。劉向錄中秘書。以十五篇為二卷。索隱亦以為十五篇。隨經籍志因之云。世本王侯大夫譜二卷。劉向篹。篹云者。篹集之。非作也。觀更生自言為古史官所記可知矣。隨志又有世本四卷。宋衷篹。衷蓋注而廣之也。王侯大夫譜云。趙孝成王丹生悼襄王偃。偃生今王遷。是作者猶值趙王遷時。且司馬遷已採用。豈劉宋二人所作乎。然其書自宋時已不傳。鄭樵氏族略。王伯厚姓氏急就篇。所引寥寥。皆採獲他處。不見本書故耳。餘翻閱緗帙。有引用者著錄之。乃集得作篇。居篇。氏姓篇。帝系篇。王侯大夫譜篇。共五篇。聊以管穴。裨益宋注。其有聽瑩。亦從闕如。庶幾存此一。異日博雅之士。因其v蕝。增補缺略。亦古籍之幸也。若顏之推謂此書有燕王喜漢高祖。殆非本文。蓋亦如神農本草。有豫章朱崖趙國常山等郡縣。歸藏黃帝書。而坤啟筮。有堯降二女以妃舜之語。化益山海經。有長沙零陵桂陽諸地名。周公作爾疋。有張仲孝友。孔子作春秋。而曰孔丘卒。李斯作蒼頡篇。有漢兼天下海內。並豨黥韓覆。討畔滅殘。皆為後人所羼云。
2421 	世本後序
2422 	吾觀天老五姓之對。河圖記姓之篇。中侯賜姓之文。家語本姓之解。咸言氏姓。卓乎有聞。蓋古者聖人律定姓以協五音。司商掌旅協姓以定其名。瞽蒙世奠系。小史複辨其昭穆。宗伯掌禮秩。宗祝複等其親疏。厥事綦重。本原系焉。楚三閭掌王族以厲國士。晉九宗世系以守宗祊。史伯之述祝融以柔生嘉材。申叔之告太子以昭明廢昏。此能言吾祖。郯子見師。不識其先。籍談見笑與。司馬遷為史記。既周譜。實依世本。大戴禮紀帝德。雖次帝系。亦原世本。韋昭注國語。根氐以考其流。士安作世紀。採擇以溯其源。中壘言其記春秋名氏。與左傳相符。孟堅謂其黃帝以來。為古史所錄。蓋得其實矣。漢初得之。仿為劉氏承堯。皇甫著書。出於丘明之手。綏和元年。以世本相發明。封孔子之後。康成駁義。以世本言姓氏。分上下之別。亦複援以為據。信其有徵也。而或指為劉向所篹。何以腐遷先採其言。或又以為宋衷所編。不知仲子實廣其注。故劉昫以為經秦漢儒者改易。斯為確論。傅巽乃謂秦漢好事者所作。未為知言矣。若孫卿血脈。子云家牒。聊謀姓譜。薛綜宗圖。幼安姓氏之歌。潛夫姓氏之志。仲遠姓氏之篇。摯虞族姓之記。杜預世族之書。承天姓苑之撰。賈家之要狀英賢。王儉之百家集譜。皆因襲此書。非同造也。至元魏徒尚門地。是三桓賢於四科矣。李唐競誇閥閱。而冠冕混於皂隸矣。彼林寶篹元和。不知己姓之由來。夾漈以為
2423 	#嘆息。義府廣類例。乃以軍功升譜限。薦紳目為勛格。何能如魯之仲。晉之胥臣。鄭之子羽。楚之射父乎。餘既痛錫土之義不著。常補風俗之佚文。念肉譜之說不明。用傳世本之古籍云爾。
《世本卷第一》[View] [Edit] [History]
1 	漢五業從事宋衷注　　清武威　張　澍集補注
2 	澍桉三國志。宋衷。南陽章陵人。後漢荊州五等從事。與劉表共定五經章句。督郵班碑云為五業博士。隨志云五業從事。又桉魏略言樂詳云五業並授。即五經也。衷定五經章句。故立此官官之。今魏志作五等者訛。唐藝文志。宋衷注世本四卷。詩正義引宋仲子注。仲子即衷字。魏志作宋忠。字之通也。又有世本別錄及宋均注世本七卷。宋均漢書有傳。然謝承書宗資傳。均為宗資之祖父。則當作宗。範書作宋均誤。此宋均宜為注緯書者。均於詩譜序曰。我先師北海鄭司農。則均是玄之傳業弟子。宗均字叔庠。卒於建初元年。鄭玄生於桓帝時。於獻帝五年卒。宗均不能為其徒也。史記索隱云。裴注頻引孫檢注世本。不知其人本末。蓋齊人也。今採集此書。亦附宋均孫檢注數條。題宋衷。從其多云。又注稱宋衷宋忠宋仲子。或止稱注。各隨所見之書因之。若唐志所云王氏注世本譜二卷。今不可得矣。
3 	作篇。
4 	澍桉論衡對作篇云。言苟有益。雖作何害。倉頡之書。世以紀事。奚仲之車。世以自載。伯餘之衣。以闢寒暑。桀之瓦屋。以闢風雨。夫不論其利害。而徒譏其造作。則倉頡之徒有非世本十五家皆受責也。又桉
5 	周禮注智者創物。謂始開端造器物。若世本作者也。明堂位正義云。世本書名。有作篇。其篇記諸作事。
6 	伏羲制以儷皮嫁娶之禮。禮記月令疏。
7 	澍桉古史考云。伏羲制嫁娶。以儷皮為禮。儷。鹿皮也。通典唐志皆作儷。白虎通作離。雲雙皮也。婚聘薦皮為裘服。不忘古也。何休云。儷皮玄纁。取其順天地也。鹿皮所以重古也。又楚詞云。命蹇修以為理。王逸注。伏羲臣。謂為媒理主婚姻。洪慶善以為宓妃。伏羲之女。故使臣以為理。修明嫁娶。禮始伏羲也。風俗通亦云。女媧禱祠神示而為女媒。因置昏姻。一云黃帝始制嫁娶。
8 	伏羲作琴。山海經注。
9 	澍桉通鑒前編音釋引世本云。伏羲氏削桐為琴。面圓法天。底平法地。龍池八寸通八風。鳳池四寸。象四時。五弦象五行。長七尺二寸。以修身理性。反天真也。達靈成性。象物昭功也。系宋衷注文。又桉太平御覽。伏羲之琴名離。琴譜。伏羲琴名龍吟。樂錄。伏羲琴二十七弦。古今注以為二十五弦。郭璞云十弦。琴操言五弦。並失之。當以二十七弦為是。廣雅伏羲琴七尺二寸。或云三尺六寸六分。楚詞伏羲駕辯。劉淵林曰。伏羲作琴制此曲。
10 	伏羲作瑟。初學記。通志樂略。廣韻。
11 	澍桉通典引世本云。庖羲瑟五十弦。黃帝使素女鼓瑟。哀不自勝。乃破為二十五弦。具二均聲。風俗
12 	通引世本云。宓羲作瑟。八尺一寸。四十五弦。黃帝書。泰帝使素女鼓瑟而悲。帝禁不止。故破其瑟為二十五弦。書鈔玉海引世本云。伏羲作瑟。五十弦。瑟。潔也。使人清潔於心。淳一於行也。皆系宋衷注文。孫愐引云庖犧作瑟。
13 	神農作琴。風俗通。初學記。
14 	澍桉博雅引世本云。神農氏琴長三尺六寸六分。上有五弦。曰宮商角徵羽。文王增二弦。曰少宮商伏羲琴長七尺二寸。上有五弦。當系宋衷注文。揚雄琴清英雲。昔者神農造琴以定神。禁淫僻。去邪欲。反其天真。又桉說文云。琴。神農所作。桓譚新論亦云神農作琴。
15 	神農作瑟。山海經注。
16 	澍桉路史。神農度瑤瑟。而保合太和。閒民欲。
17 	女媧作笙簧。文選長笛賦注。太平御覽。明堂位疏。書鈔。風俗通。宋衷注。女媧。黃帝臣也。
18 	澍桉女媧。太昊氏之女弟。此言黃帝臣。誤矣。盧仝以為伏羲婦。尤非。博雅引世本云。女媧作笙簧。笙。生也。象物貫地而生。以匏為之。其中空而受簧也。當系宋注。帝王世紀。女媧氏。風姓。承庖羲制度。始作笙簧。唐樂志。女媧作笙。列管於匏上。納簧其中。風俗通書鈔引無笙字。
19 	隨作笙。風俗通。通志樂略。宋衷注。隨。女媧氏之臣。路史注。
20 	澍桉藝文類聚通典引世本。有未知其何代人也句。系注文。又桉說文。隨作笙。女媧氏作簧。是笙簧二器。或謂簧即笙中之簧。應劭引世本云。隨作笙。笙長四寸。十二簧。像鳳之身。正月之音也。物生故謂之笙也。當系宋注。
21 	隨作竽。廣韻。文選注。太平御覽。路史注。
22 	澍桉周禮春官疏。竽長四尺二寸。注。竽。管類。用竹為之。形參差象鳥翼。鳥火禽。火數七。冬至之時之。冬水用事水數六。六七四十二。竽之長蓋取於此也。
23 	顓頊命飛龍氏鑄洪鐘。聲振而遠。太平御覽。
24 	澍桉呂氏春秋，顓頊命飛龍作。效八風之音。命之曰承雲。以祭上帝。是飛龍氏能審音。故作鐘也。又桉三墳。伏羲氏命臣、飛龍氏造六書。是春皇時先有飛龍氏也。三墳又以朱襄為飛龍氏。拾遺記。顓頊即位。受文德者。錫以鐘磬。有浮金之鐘。
25 	祝融作巿。初學記。太平御覽。玉篇。宋衷云。祝融。顓頊臣也。為高辛氏火正。釋文。
26 	澍桉古史考。神農作巿。高陽氏衰。市官不修。祝融修市。然則巿之作自神農。祝融特因而修之。非作也。
27 	句芒作羅。玉海。路史注。宋衷注。句芒。伏羲臣。
28 	澍桉周易。庖羲氏王天下。結繩而為網罟。古史考。伏羲氏觀蒙而作網。抱樸子。太昊師知蛛而結網。
29 	芒作網。太平御覽。宋衷注。芒。庖羲氏之臣。
30 	澍桉路史引作芒氏。或作句芒。呂氏春秋古史考並云伏羲作網。
31 	黃帝使羲和作占日。史記索隱。玉海。
32 	澍桉呂氏春秋雲。羲和作占日。占日者。占日之晷景長短也。大荒南經有羲和之國。有女子。名曰羲和。方浴日於甘淵。羲和者。帝俊之妻。生十日。郭注。蓋天地始生。主日月者也。故啟筮曰空桑之蒼蒼。八極之既張。乃有夫羲和。是主日月職出入以為晦明。又曰。瞻彼上天。一明一晦。有夫羲和之子。出於暘谷。故堯因此立羲和之官。以主四時。尸子曰。造歷象者。羲和子也。廣韻羲和造歷。又桉司馬貞引世本。無作字。
33 	常儀作占月。史記索隱。玉海。
34 	澍桉常儀氏也。一作尚儀。儀古音與我同。後世遂有嫦娥之說。因音近而訛。春秋時有常儀靡。即常儀氏後。杜預注為地名。誤占月。占月之晦朔弦望也。司馬貞引無作字。
35 	臾區占星氣。史記索隱‧
36 	澍桉臾區即車區。亦作鬼容蓲。實一人也。史記封禪書。黃帝得寶鼎宛朐。問於鬼臾區。又曰。鬼臾區。號大鴻。死葬雍。李奇注。區。黃帝時諸侯。占星氣。謂占星之昏明流霣。主何瑞禎變異。及雲物變風氣方
37 	隅時候也。
38 	伶倫造律呂。史記索隱。
39 	澍桉伶倫。黃帝臣。史記律書。黃帝使伶倫之大夏嶰谷取竹。截十二管以象鳳鳴。呂氏春秋。黃帝使伶倫自大夏之西昆崙之陰。取竹於嶰谷以生空竅厚鈞者。斷兩節間而之。以為黃鐘之宮。制十二筒。以聽鳳凰之鳴。雄鳴六。雌鳴六。以為律呂。晉志。黃帝作律。以玉為管。長尺六寸。為十二月。言黃帝作者。明君得統臣也。一作泠綸。
40 	太橈作甲子。春秋序正義。舜典疏。史記索隱。宋注。大橈。黃帝史官。
41 	澍桉月令章句云。太橈探五行之精。占鬥綱所建。於是始作甲乙以名日謂之幹。作子醜以名月謂之支。支干相配以成六旬也。又桉漢律歷志。伏羲有甲子元歷。陳鳴歷書序云。伏羲推策作甲子。是太昊時已有甲子。至太橈特配甲子作納音耳。非甲子始太橈也。橈一作撓。
42 	隸首作算數。文選西京賦注。史記索隱。宋注。隸首。黃帝史也。
43 	澍桉隸首作九章算數。博物志。黃帝臣。一云黔如即隸首。呂氏春秋雲。黔如為慮首。史言作算之始者也。漢律歷志。算法用竹。徑一分。長六寸。二百七十一枚而成六觚為一握。徑象乾律黃鐘之一。而長象坤呂林鐘之長。又桉文選注引無算字。
44 	容成作調歷。堯典疏。太平御覽。史記索隱。春秋序疏。宋衷注。容成。黃帝之臣。
45 	澍桉容成因五量。治五氣。起消息。察發斂。作調歷。歲紀甲寅。日紀甲子。而時節定。歲交己酉。實黃帝之五十年也。史記索隱云。世本及律歷志。黃帝使羲和占日。常儀占月。臾區占星氣。伶倫造律呂。大橈作甲子。隸首作算數。容成綜斯六術而著調歷。後漢書注引博物記云。容成氏作歷。注。黃帝史官。而律歷志云黃帝作歷者。君得統臣也。又桉尸子云。羲和造歷。楊泉物理論以為神農造歷日。與世本說異。
46 	沮誦蒼頡作書。廣韻。太平御覽。宋衷注。沮誦蒼頡。黃帝之史官。
47 	澍桉尚書序正義引云蒼頡作書。無沮誦字。周禮外史疏引云蒼頡造文字。注。蒼頡。黃帝之史。援神契云。蒼頡視龜而作書。淮南子云。蒼頡作書。天雨粟。鬼夜哭。呂氏審分覽云。蒼頡作書。高誘注。蒼頡生而知書寫。仿鳥跡以造文章。說文。庖羲氏始作易八卦。神農氏結繩為治。黃帝之史蒼頡。見鳥獸疝喼跡。初造書契。蒼頡之初作書。蓋依類象形。故謂之文。其後形聲相益。即謂之字。字者。言孳乳而浸多也。著於竹帛謂之書。書者如也。
48 	沮誦蒼頡為黃帝左右史。唐六典。宋注云。黃帝之世。始立史官。沮誦蒼頡。居其職矣。至於夏商。乃置左右。言則左史書之。動則右史書之。故曰左史記言。右史記事。言經尚書。事經春秋者也。初學記。
49 	澍桉路史注引世本云。史皇蒼頡。同階不作。沮誦未審也。帝王世紀云。黃帝史官蒼頡。取象鳥跡。始作
50 	文字。記其言動。謂之書契。而河圖玉版云。蒼頡為帝南巡。登陽虛之山。臨於玄扈洛汭之水。靈龜負圖。丹甲青文以授之。是蒼頡為帝。又非史官矣。而漢熹平六年蒼頡廟碑云。蒼頡天生德於大聖。四目靈光。為百王作憲。而孔演像素命苞言帝王之相曰。蒼頡四目。是謂並明。非人臣也。
51 	史皇作圖。文選宣貴誄注。藝文類聚。太平御覽。宋衷曰。史皇。黃帝臣也。圖謂畫物象也。
52 	澍桉類聚引世本云。史皇作畫。又桉淮南子注。史皇。蒼頡也。春秋元命苞云。蒼帝史皇氏。名頡。姓侯岡。龍顏侈哆。四目靈光。實有睿德。生而能書。及受河圖綠字。於是窮天地之變。仰觀奎星圓曲之埶。俯察龜文鳥羽山川。指掌而創文字。治百有一十載。都於陽武。終葬衙之利鄉亭。亦以史皇為蒼頡。然路史引世本云。史皇蒼頡同階。是史皇非即蒼頡也。
53 	黃帝作旃。爾疋釋文。宋均注。通帛為旃。冕。冠之有旃者。路史注。
54 	澍桉太平御覽引世本云。黃帝作旃冕。春秋合誠圖曰。黃帝黃冠。三禮圖亦言黃帝作冕也。
55 	黃帝作冕旒。士冠禮疏。宋仲子注。冕。冠之有旒者。禮文殘缺。形制難詳。左桓二年疏。
56 	澍桉古史考。黃帝臣常先作冠冕。謂之元服。故加常先為冕侯也。
57 	胡曹作冕。昭二十四年疏。太平御覽。宋忠注云。胡曹。黃帝臣。藝文類聚。
58 	澍桉冕起於黃帝。加飾起自唐虞。又桉物原荀始為冠。亦黃帝臣。
59 	伯餘作衣裳。太平御覽。宋注。餘。黃帝臣也。
60 	澍桉伯餘即黃帝。河圖挺佐輔云。荼古舒字。或作餘。即黃帝也。淮南子云。伯餘之初作衣也。辨(火又)慘蛔魎俊Ｂ樗饕蛔魎亍Ｂ啤Ｊ志指拄。一作緝。後世為之機杼。勝一作體。複以便一作辨。其用。許慎注。亦以伯餘為黃帝。
61 	胡曹作衣。路史國名記。廣韻。
62 	澍桉古史考云。胡曹作袞服九章。
63 	黃帝造火食。禮記疏。
64 	澍桉逸周書云。黃帝始蒸穀為飯。管子云。黃帝作鑽燧生火以熟蒙臊。民食充。無茲月曷之疾。而天下化。
65 	夷作鼓。通典。通志。藝文類聚
66 	澍桉夷即黃帝次妃彤魚氏之子夷鼓。其名鼓。以其作鼓。猶無句之稱磬叔。相土之號乘杜也。皇甫謐謂夷鼓一名蒼林。古今人表以蒼林為嫫母子。又桉禮云。伊耆作鼓。
67 	伶倫作磬。廣韻。
68 	澍桉御覽引磬字作聲。通禮義纂。帝使伶倫造磬。羅泌云。伶倫造磬以諧八音。五音調以立天時。八音交以正人位。
69 	黃帝見百物始穿井。太平御覽。初學記。
70 	澍桉逸周書。黃帝穿井。又桉說文。八家為井。象構乾形。墨子。二舍共一井。
71 	尹壽作鏡。事物原始。注。黃帝臣。
72 	澍桉玄中記云。尹壽。堯臣也。作鏡。此說誤。蓋鏡肇於軒轅。尹壽為臣。君得統臣。故諸書又言黃帝作鏡也。堯師君疇。一作尹壽。字之誤。正字通希姓錄引世本。均作玄壽。疑誤。
73 	於則作扉履。初學記‧太平御覽‧注。於則。黃帝臣。草曰屨。麻曰履也。
74 	澍桉御覽引無扉字。事物紀原引麻下有皮字。
75 	蚩尤以金作兵器。初學記。太平御覽。宋衷注。蚩尤。神農臣也。
76 	澍桉路史引世本云。蚩尤作五兵。戈矛戟酋矛夷矛。黃帝誅之涿鹿之野。太平覽御引世本云。蚩尤作兵。又桉太白陰經。伏羲以木為兵。神農以石為兵。蚩尤以金為兵。是兵起於太昊。蚩尤始以金為之。管子地數篇。蚩尤受葛盧山之金而作劍鎧矛戟。春秋元命包。蚩尤虎卷威文立兵。宋均注。卷。手也。手文威字也。呂氏春秋。蚩尤作兵。非作兵也。高誘注。非始作之也。
77 	巫咸作筮。周禮龜入疏。初學記。宋衷注。巫咸。不知何時人。
78 	澍桉歸藏易云黃帝將戰。筮於巫咸。莊子逸篇。黔首多疾。黃帝立巫咸以通九竅。路史。神農時有巫咸主筮。太平御覽引世本宋注云。巫咸。堯臣也。以鴻術為帝堯之醫。郭璞巫咸山賦序本之。古史考。殷巫
79 	咸善占筮。書伊陟贊。巫咸作咸乂。四篇外國圖云。昔殷帝太戊。使巫咸禱於山河。說文云。古者巫咸初作巫。王逸楚詞注。巫咸。古神巫也。當殷中宗之時。隨志有巫咸五星占一卷。是其人善星歷審矣。且神農黃帝唐堯殷商時。皆有巫咸也。又桉古史考。伏羲作卦始有筮。其後殷時巫咸善筮。則筮不起於巫咸矣。
80 	巫彭作醫。山海經注。初學記。
81 	澍桉海內西經。開明東有巫彭巫抵巫陽巫履巫凡巫相。郭注。皆神醫也。說文云。古者巫彭初作醫。又桉當時俞跗察明堂。識表裏陰陽之病機。雷公究息脈。詳炮炙之藥性。桐君定本草。採金石草木之藥材。僦貸季理色脈而通神明寒衰。知牛馬形氣生死之診。岐伯推太素之八十一問難。作內經。而藏府別。經絡彰。王得內經之旨。巫彭則處方迎皿餌。湔浣刺治也。玉海引作巫咸作醫。與巫咸為帝堯醫者合。
82 	巫咸作銅鼓。通典。
83 	澍桉杜佑云。世本巫咸作銅鼓。蓋南中所制。又桉漢馬援征五溪。作銅鼓。季漢諸葛亮征南蠻。作銅鼓以鎮之。蓋本巫咸之遺意。又桉地理志。安邑。巫咸山在南。王黃帝經序云。解州鹽池北。一水名巫咸河。緯略云。今平陽有巫咸頂。云是巫咸修真處。更有巫咸山。巫咸墓。巫咸穀。在夏縣東。是巫咸。河東人
84 	也。而史記正義云。巫咸。吳人。今蘇州常熟縣西海虞山上有巫咸巫賢。越絕書。虞山者。巫咸所出也。虞故神出奇怪。此史記正義所本。
85 	共鼓貨狄作舟。藝文類聚。初學記。山海經注。廣韻。宋衷云。二人。並黃帝臣。
86 	澍桉玉海引世本云。古者觀落葉。因以為舟。當是宋注。又桉共鼓見木可以浮水而渡。即刳木為舟。化狐見魚尾畫水而游。乃剡木為楫以行舟。路史引貨狄作化狐。說文同。蓋化即古貨字。狐狄字形相近而易。又桉山海經。番禹始為舟。墨子棄作舟。又工倕作舟。呂氏春秋。虞姁。作舟。束發蒙記。伯益作舟。
87 	倕作鐘。風俗通。初學記。廣韻。通志略。山海經注。宋注云。垂。黃帝工人。宋均云。舜臣。鑄大鐘。
88 	澍桉風俗通引世本云。垂作鐘。秋分之音也。通典玉海引世本云。黃帝工人垂造鐘。宋志引世本云。鐘者。黃帝工人垂所造。博雅。倕氏鐘十六枚。曹憲注云。世本垂造鐘。垂。舜臣。帝王世紀。嚳命倕作鞞。是垂為工之通名。非一人也。諸書皆以鐘為樂器。惟明堂位正義云。舜典垂作共工。鄭不見古文以為堯垂所作調和之鐘。爾疋釋文引世本。亦以垂所作鐘為飲器。山海經。伏羲之孫鼓延始為鐘。又云伯陵作鐘。呂氏春秋。黃帝使榮彳爰造鐘。
89 	垂作規矩准繩。玉篇。
90 	澍桉漢律歷志。權與物鈞而生衡。衡運生規。規圜生矩。矩方生繩。繩直生准。准正則衡平而鈞權矣。是為五則。規者。所以規圜器械。令得其類也。矩者。所以矩方器械。令不失其形也。准者。所以揆平取正也。繩者。上下端直。經緯四通也。
91 	垂作銚。詩臣工疏。宋仲子云。銚。刈也。
92 	澍桉釋文引世本云。垂作銚鏵。左傳疏引無銚字。毛傳。錢。銚也。銚即(翻罷)斗慘病９蘢釉啤Ｅ┲事。必有一耜一銚。方言。臿。燕東北朝鮮洌水之間謂之(翻罷)斗病Ｋ撾褐間謂之鏵。或謂之鍏。江淮南楚之間謂之臿。沅湘之間謂之畚。趙魏之間謂之喿。東齊謂之梩。釋名云。鏵銚。刳地為坎也。
93 	垂作耒耜齊民要術。路史。宋注。垂神農之臣也。
94 	澍桉高誘注淮南子。郭璞注山海經。並云垂堯巧工也。而王篇云。倕。黃帝時巧人名。此云神農臣。未審何本。路史云。垂。句龍子。夫神農作耒耜。見於易。為斧斤。作鋤耨。見於周書矣。
95 	垂作耨。僖三十三年疏。
96 	澍桉古史考。神農作耨。說文云。耨。曲耕木也。
97 	咎繇作耒耜。太平御覽。
98 	澍桉世本既雲垂作耒耜。複雲咎繇作耒耜。夫倕為巧工。作耒耜有明徵。若咎繇則未前聞也。疑御覽引有
99 	。御覽又引云鯀作耒耜。尤誤。=
100 	揮作弓。初學記。太平御覽。藝文類聚。注云。揮。黃帝臣。
101 	澍桉唐世系表。以揮為青陽第五子。無據。少昊子作弓者。蓋般爾。揮自黃帝子也。類聚引世本注云。青陽氏子揮。以弧矢命世。與宋注異。初學記引揮下有始字。張勃吳錄。揮觀弧星始制弧者。弧如張之星也。又桉越絕書。黃帝作弓。墨子。羿作弓。呂氏春秋。夷羿作弓。山海經。少昊生般。是始為弓。荀子。倕作弓。
102 	牟夷作矢。山海經注。初學記。射義疏。太平御覽。藝文類聚。注云。牟夷。黃帝臣。
103 	澍桉矢亦曰箭。以小竹作幹。長三尺一寸。膠翎為羽。煉金為簇。簇之可貫肢體。以威天下。荀子注及說文作夷牟。山海經引世本作牟夷。又桉荀子云。浮游作矢。
104 	逢蒙作射。藝文類聚。
105 	澍桉世本言逢蒙作射者。蓋作射法也。故漢書藝文志。兵技巧十三家。有逢門射法二篇。顏師古曰。即逢蒙。呂氏春秋作椕擰＼髯郵芳牆醞。莊子作蓬蒙。法言作逢蒙。音薄紅切。鹽鐵論作逢須。惟孟子作逢蒙。
106 	雍父作杵臼。廣韻。太平御覽。宋衷云。雍父。黃帝臣也。
107 	澍桉字。御覽引作臣。說文亦云黃帝臣雍父。近刻廣韻作羅父。誤。御覽引云雍父作舂。玉篇引云雍父
108 	作臼。又桉呂氏春秋。赤冀作杵臼。桓譚新論。伏羲作杵臼。然黃帝內傳。以為帝斬蚩尤。因作杵臼。斷木作杵。掘地為臼。以火堅之。使民舂粟。與易系辭合。
109 	胲作服牛。初學記。太平御覽。宋衷注云。胲。黃帝臣也。能駕牛。又云。少昊時人。始駕牛。
110 	澍桉胲。天中記作骸。牛一作馬。疑誤。路史引胲上有臣字。路史注引世本云。胲為黃帝馬醫。嘗醫龍。是以胲為。即馬師皇也。一說寒哀為馬師皇。呂氏春秋雲。王作服牛。亦黃帝臣也。
111 	相土作乘馬。楊倞荀子注。鄭康成周禮校人注。
112 	澍桉荀子云。乘杜作乘馬。楊倞注以其作乘馬。故謂之乘杜。相土。契孫也。四馬駕車。起於相土。故曰作。以其作乘馬之法。當系宋注。而楊倞引作世本文。紀年云。帝相十五年。商侯相土作乘馬。而玉篇云。黃帝臣相乘馬。以相為黃帝臣。又脫漏作字。誤矣。荀子。呂氏春秋。皆云杜作乘馬。杜即相土也。毛詩自土沮漆。齊詩作自杜沮漆。徹彼桑土。韓詩作徹彼桑杜。禹貢云土夢作乂。古文作雲杜夢作乂。蓋字通也。尚書疏引王肅云。相土在夏為司馬之職。掌征伐。
113 	臘作駕。廣韻。
114 	澍桉太平御覽引世本云。乘雅作駕。呂氏春秋雲。乘雅作駕。蓋乘雅合聲即臘也。又桉王作大車之輗。轅端橫木縛軛以駕牛。乘雅造小車之軏。轅端上曲鉤衡以駕馬也。
115 	奚仲始作車。山海經注。太平御覽。後漢書注。
116 	澍桉古史考。黃帝作車。引重致遠。少昊時駕牛。禹時奚仲駕馬。左傳注。奚仲為夏掌車服大夫。後漢輿服志。荀子注。並云奚仲為車正。淮南子。奚仲。堯時為車正。文選注引文子云。奚仲為工師。山海內經謂奚仲子吉光。以木為車。郭景純注。此言吉光。明其父子共創意。呂氏春秋審分覽。奚仲作車。高誘注。奚仲。黃帝之後。任姓也。傳曰。為夏車正。封於薛。劉芳徐州記。奚公山。在滕縣東南六十里。奚仲造車處。上有軌轍。見存。又桉服牛乘馬。以利天下。所起遠矣。不始奚仲也。
117 	韓哀作御。文選聖主得賢臣頌注。宋衷曰。韓哀。韓文侯也。時已有御。此複言作者。加其精巧也。漢書注。
118 	澍桉呂覽。以寒哀與。黔如隸首等並列。蓋皆黃帝臣也。又大禹之御有郭哀。韓哀或即郭哀。蓋同姓。猶秦政稱趙政也。仲子注為韓文侯。殊無左証。顏師古謂特善御耳。非始作也。亦縣擬之詞。韓。呂覽作寒。古韓寒字通。一引本文哀下有侯字者非。
119 	宿沙作鹽。太平御覽。北堂書鈔。路史注。為魚鹽之利。齊靈公臣。齊濱海。故宋注。宿沙。
120 	澍桉北堂書鈔引世本云。夙沙氏始海為鹽。夙沙。黃帝臣。路史注引宋衷注。夙沙氏。炎帝之諸侯。今安邑東南十里有鹽宗廟。一作質沙。說文作宿沙。在炎帝時。或云在帝魁之世。逸周書。昔者質沙三卿朝而無禮。君怒而久拘之。嘩而弗加。嘩卿謀變。質沙以亡。即此宿沙也。仲子注為齊靈公臣。失之。御覽
121 	書鈔路史引注。不知何以差互如是。
122 	堯修黃帝樂為咸池。樂記疏。
123 	澍桉樂記云。大章。章之也。注。堯樂名也。言堯德章明也。周禮闕之。或作大卷。咸池備矣。注。黃帝所作樂名也。堯增修而用之。咸。皆也。池之言施也。言德之無不施也。周禮曰。大咸。正義曰。黃帝作咸池。堯增修而用之。周禮大司樂謂之大咸。咸池雖黃帝樂。堯既增用之。世本名咸池是也。故此文次在大章下矣。又黃帝之樂。堯不增修者。別立其名。則大章是也。其咸池雖黃帝樂。堯增修者。至周謂之大咸。其黃帝之樂。堯不增修者。至周謂之大卷。
124 	無句作磬。風俗通。博雅。明堂位疏。山海經注。宋衷云。毋句。堯臣也。初學記。
125 	澍桉通典通志引世本云。磬。叔所造。不知何代人。未知誰注。又桉禮記疏皇侃云。無句。叔之別名。古史考。叔。堯時人。即無句也。通禮義纂。堯使無句作琴。五弦。樂錄云。無句。堯臣也。為堯時人審矣。雅。毋句氏磬十六枚。曹憲注。亦引世本毋句作磬。云毋句。堯臣也。文選注引世本云。叔。舜時人。疑誤。路史注引世本云。磬。叔所造。乃無句也。傳玄七謨謂伯夔作磬。無據。羅泌云。無句一作無間。無。郭引作毋。字通。
126 	堯使禹作宮室。初學記。太平御覽。玉海。爾疋釋文。
127 	澍桉呂氏春秋。高元作宮室。高元。黃帝臣。建合宮以接萬靈。陸賈新語。黃帝作宮室。白虎通。黃帝作宮
128 	室。以避寒暑。是先於夏后氏也。淮南子。舜作室。築牆茨屋。令人皆知去岩穴。各有家室。又桉路史引無室字。
129 	化益作井。易釋文。路史。宋衷注。化益即伯益。堯臣。
130 	澍桉初學記引世本云。伯益作井。太平御覽引作伯夷。誤。淮南子。伯益作井。而龍登玄云。神棲昆崙。能愈多。德愈薄矣。
131 	堯造圍痢５ぶ焐浦。北堂書鈔。
132 	澍桉路史。堯生丹朱。驁狠娼克。帝悲之。為制弈痢Ｒ韻釁淝欏２┪鎦盡Ｒ⒆魑痢Ｒ越痰ぶ臁
133 	烏曹作博。文選博弈論注。
134 	澍桉中興書。桀作博。說文。局戲六箸十二棋也。揚子方言。博謂之蔽。或謂之箘。秦晉之間謂之博。吳楚謂之蔽。廣韻引世本。博作簙。山堂肆考。古者鳥曹作博。以五木為子。有梟盧雉犢塞。為勝負之採。博頭有刻梟形者為最勝。盧次之。雉犢又次之。塞為最下。
135 	鯀作城郭。禮祭法疏。水經注。
136 	澍桉史記。黃帝為五城。又云。軒轅黃帝築邑。泛勝之書紀神農之教曰。雖有石城湯池。無粟則不能守。是炎黃已有城矣。呂氏春秋言鯀以獸尾為城。又云。夏鯀作城。淮南子曰。鯀作城。吳越春秋曰。鯀築城以
137 	君。造郭以守民。此城郭之始也。又桉博物志。禹作三城。強者攻。弱者守。敵者戰。城郭又自禹作也。水經注引無郭字。
138 	陶作五刑。路史注。玉海。
139 	澍桉淮南子。陶喑而為大理。天下無虐刑。呂氏春秋。陶作刑。後漢張敏議云。陶造法律。原其本意。皆欲禁民為非者也。左傳夏書云。昏墨賊殺。陶之刑。風俗通。陶謨禹始造律。又桉急就章云。陶造獄法律存也。又桉路史注引世本云。陶制五刑。
140 	伯夷作刑。北堂書鈔。
141 	澍桉此言本呂刑伯夷降典。折民惟刑二語。御覽引作下有五字。
142 	舜作簫。通典。通考。
143 	澍桉通典引世本云。簫。舜所造。其形參差。以像鳳翼。十管。長二尺。當系仲子注文。又桉五經通義。簫。編竹為之。長尺有五寸。博雅。簫。大者二十四管。無底。小者十六管。有底。三禮圖。無底者謂之洞簫。有雅簫長四寸。頌簫長尺二寸。王逸楚詞注。舜簫名參差。又桉通禮義纂。伏羲作簫。十六管。廣韻。女媧作簫。
144 	夔作樂。初學記。
145 	澍桉禮記。夔始制樂。以賞諸侯。淮南子。夔作樂。合六律。調五音。所以通八風。帝王世紀。堯命伯夔。放山
146 	川溪谷之音。作樂六章。天下大和。呂氏春秋慎行論。舜欲以樂傳教於天下。乃令重黎舉夔於草莽之中而進之。舜以為樂正。事亦見孔叢子。水經注引樂緯曰。昔歸典聲律。宋忠曰。歸即夔。史記正義。宋均注樂緯云。熊渠嫡嗣曰熊摯。有惡疾。不得為後。別居於夔。為楚附庸。後王命曰夔子。是以熊摯即為舜時典樂之夔者。夫摯之先鬻熊乃當文王時。而其裔孫反在堯舜之世。謬矣。又桉樂緯。聲儀也。宋忠注云。歸即夔之歸鄉。乃今之秭歸縣地。有夔鄉。夔封於此。與酈氏引不同。
147 	敤首作畫。太平御覽。
148 	澍桉舜母握登死。瞽叟更娶東澤氏女。曰壬女。生敤手及象也。敤首一作敤手。又作婐首。或作擊手。又作系手。顏師古云。敤音口果反。作擊者誤。又桉列女傳云。舜之女弟系首。與二嫂諧。初學記。舜妹有敤手。又桉易通卦驗云。伏羲氏易無書。以畫事。此畫之始也。一云軒轅子苗龍。為繪畫之祖。事物原始。封膜作畫。
149 	後益作占歲。太平御覽。玉海。
150 	澍桉書鈔御覽引世本。歲下有之法二字。玉海引云。後益作歲本。
151 	杼作甲。初學記。太平御覽。費誓疏。宋衷云。少康子名杼也。甲。鎧也。費誓疏。
152 	澍桉御覽引宋忠曰。杼。少康子輿也。初學記引世本。輿作甲。宋衷曰。輿。少康子。又桉介甲。函鎧。一也。年
153 	世歷。季杼名松蔓。帝王世紀或作公孫蔓。非也。管子書以為蚩尤作鎧。路史引杼作甲。無季字。索隱引世本云。季佇作甲。
154 	杼作矛。路史。
155 	澍桉杼即季杼也。中侯。杼作矛。杼一作寧。又作佇。帝王世紀作後予。
156 	帝女令儀狄始作酒醪。變五味。初學記。太平御覽。酒誥疏。宋衷注。儀狄。夏禹之臣。
157 	澍桉國策言帝女令儀狄作酒。初學記引帝女下脫令字。今補。夫有虞氏以酒養老。而岐雷方有醪醴。其來遠矣。
158 	少康作秫酒。初學記。太平御覽。
159 	澍桉酒誥正義引世本云。杜康造酒。說文。少康即杜康也。而博物志云。杜康字仲寧。漢時為酒泉太守。或云黃帝時人。
160 	少康作箕帚。太平御覽。廣韻。
161 	澍桉世本引有夏字。
162 	湯作五祀。路史。
163 	澍桉世本言湯作五祀。故曲禮謂天子五祀歲。鄭康成以為商制。漢志一戶二四門五井。白虎通
164 	高堂隆劉昭之說皆然。後漢魏晉皆從之。湯五祀戶井中溜行。有行無門。而月令乃有行無井。康成仿之。故隨唐以行代井。開元禮。祀戶司命以春。以夏。門厲以秋。行以冬。溜以季夏。迨李林甫修月令。始複井黜行。
165 	桀作瓦屋。
166 	澍桉論衡對作篇文補。而史記龜廁傳亦云桀為瓦屋。又桉古史考。夏后氏時。烏曹作。鳥曹。桀臣。作瓦屋。則需矣。張華博物記云。桀作瓦。
167 	昆吾作陶。史記注。
168 	澍桉博物志。桀作瓦。蓋是昆吾為桀作。君得統臣也。古史考。夏后氏時。昆吾氏作瓦。以代茅茨之始。呂氏春秋審分覽。昆吾作陶。高誘注。昆吾。顓頊之後。吳回之孫。陸終之子。已姓也。為夏伯。制作陶冶。埏埴為器。黃帝內傳。黃帝始作陶。蚩尤作冶。世本言昆吾作陶。蓋廣之爾。
169 	紂作玉。太平御覽。
170 	澍桉物原。神農作。少昊作簀。說文。。身之安也。釋名。人所坐臥曰。。裝也。所以自裝載也。黃帝內傳言帝有七寶。則紂之玉。較後世之珊瑚玳瑁。不為侈矣。作。一引作為。
171 	武王作翣。初學記。太平御覽。北堂書鈔。莊子釋文。宋均注。翣。武飾也。
172 	澍桉御覽引世本。翣作箑。古今注云。舜廣開視聽。求賢人以自輔。作五明扇。是扇制遠矣。武王之作翣。以王後夫人車服。輦車有翣。即緝雉羽為扇。以障翳風塵。蓋本殷高宗有雊雉之祥。服章多用翟羽。有雉扇之遺意也。高誘呂覽注。翣。棺飾也。畫黼黻之狀。如扇於僂邊。天子八。諸侯六。大夫四也。淮南子注。翣狀如今要扇。字本作澀-肌Ｏ戎Ｒ春秋傳作澀-肌６攀細奈翣。
173 	塤。暴辛公所造。風俗通。詩何人斯疏。文選長笛賦注。爾疋釋樂。宋均注。暴國公。平王時諸侯。暴辛公燒土為之。有三孔。
174 	#　澍桉通典御覽引世本云。塤。暴辛公所造。亦不知何人。周畿內有暴國。豈其時人也。風俗通詩疏並引云。周畿內有暴國之君。豈其時人也。塤本作塤。圍五寸半。長三寸半。凡六孔。路史引云。暴。周圻內國。均系宋注。又桉毛詩序。上帝板板。凡伯剌厲王也。詩已有如塤如篪之句。厲王在平王前。尚隔幽宣二主。安得謂平王時諸侯所作乎。且通歷云。帝嚳造塤。拾遺記。庖羲灼土為塤。通典引宋注。為塤久矣。此掌其官也。古史考亦以世本為謬。又高誘注淮南繆稱訓云。蘇謚信。暴謚桓。又與成辛不同。書鈔引世本。辛作新。鄭曰。塤有六孔。與宋仲子注又不同。郭璞爾雅注。塤。燒土為之。大如鵝子。銳上平底。形似稱錘。六孔。小者如雞子。
175 	蘇成公作篪。風俗通。詩何人斯疏。宋均注。篪。孔有觜。如酸棗。蘇成公。平王時諸侯。
176 	澍桉書鈔引篪孔有觜如酸棗云云。以為世本本文。誤。又桉舜時西王母獻玉管。則是已有篪。安得
177 	#言成公始造。譙周古史考。古有塤篪尚矣。幽王時。蘇成公善篪。暴辛公善塤。記者因以為作。謬矣。應劭風俗通。爾疋釋樂。並云篪。蘇成公所作。長一尺二寸。惟後漢書注引世本云。暴辛公作篪。以竹為之。長尺四寸。有八孔。一孔上出寸三分。與諸本異。與廣雅同。郭璞注爾疋云。篪長尺四寸。圍三寸。一孔上出寸三分。名翹。橫之。小者尺二寸。鄭周禮注。篪七孔。疏引禮圖。篪九孔。鄭司農周禮注云。篪七孔。蓋不數其上出者。故七也。蔡邕月令章句云。篪六孔。有距。橫之。或曰距。或曰翹。或曰觜。皆謂其上出之孔也。篪。廣雅作龠虒。月令作P。
178 	公輸般作石磑。後漢書張衡傳注。
179 	澍桉孔融肉刑論。賢者所制。或逾聖人。水碓之巧。勝於斷木掘地。後漢西羌東號子傳。水舂河漕。注。水舂即水碓也。通俗文。水碓曰轓車。桓譚新論。虙羲制杵臼之利。後世加巧。借身踐碓而利十倍。物原。軒轅臣雍父作碓。後稷作水碓。然則碓不始公輸。而水碓亦不起杜預也。太平御覽引作公輸般作磑磨。亦見古史考。又一引公輸般作鏟。
180 	秦穆公作沐。北堂書鈔。太平御覽。
181 	澍桉表記。國君沐粱。大夫沐稷。士沐粱。喪大記注。士沐粱。天子之士也。差率而上之。天子沐麥與。又桉沐事尚矣。茲言秦穆公作者。或分其等秩。或又加精也。
182 	魯昭公始作璽。困學紀聞。
183 	澍桉老子云。為之符璽。莊子云。焚符破璽。是璽古有之。運斗樞云。黃帝得龍圖。中有璽章。文曰天黃符璽。其言難據。唐六典注。周書曰。湯放桀。大會諸侯。取璽置天子之坐。是商以前已有之。或謂起於秦之乘輿六璽者亦非。且左傳季武子使公冶問。在襄公二十九年。而謂昭公始作璽可乎。
184 	魯昭公作弁。太平御覽。宋均云。制素弁也。
185 	澍桉物原云。昭公始以素絹為弁也。
186 	公叔文子作輗軸。太平御覽。北堂書鈔。
187 	澍桉輗軸尚矣。不始文子。
188 	燧人作火。
189 	澍桉一切經音義引世本云。造火者燧人。因以為名者也。此系宋仲子注。據此以意補正文。
《世本卷第二》[View] [Edit] [History]
1 	居篇。
2 	澍桉史記吳世家。魏世家。水經注。太平御覽等書。引世本居篇。
3 	涿鹿在彭城。黃帝都之。太平御覽。宋衷云。涿鹿在彭城南。後漢書注。
4 	澍桉太平御覽又引世本云。今上谷郡北。自有彭城。非宋彭城也。當系仲子注文。路史引云。涿鹿在彭城東。有阪泉。宋注南字誤。魏土地記云。濟城東南六十里有涿鹿城。城東一里有阪泉。泉上有黃帝祠。則世本之言信矣。
5 	若水。允姓國。昌意降居為侯。太平御覽。
6 	澍桉水經。若水出蜀郡旄牛徼外。東南至故關。為若水也。注。若木之生。非一所也。黑水之間。厥木斯植。故水受其稱焉。九州島要記，嶲之台登。有雙諾川。鸚武山。黑水之間。若水出其下。即黃帝子昌意降居於此。又桉杜預以昌意所封在鄀。鄀乃襄州樂鄉。非是南郡之鄀。允姓為秦所入者。世本以若水為允姓。誤矣。
7 	饒內。舜所居。困學紀聞。
8 	澍桉饒內一作姚虛。帝王世紀作媯虛。杜岐公曰。即國語之嬴內音媯虛。漢書地理志漢中郡西城下注。應劭云。世本媯虛在西北。舜之居。路史國名記引世本云。媯虛在西城西。舜居之。水經注引世本曰。舜居媯汭。在漢中西城縣。或言媯虛在西北。舜所居也。或作媯墟。故舜所居也。後或姓姚。或姓媯。皆是宋衷注文。
9 	夏禹都陽城。避商均也。又都平陽。或在安邑。或在晉陽。漢地理志。史記正義。玉海。
10 	澍桉太平御覽引世本云。夏後居陽城。本在大梁之南。於戰國大梁魏都。今陳留浚儀是也。此系宋注。史記正義漢地理志並引世本云。禹都陽城。又桉地理志。以潁川陽城為禹都。非也。當以濮澤之陽城為是。蓋堯舜皆都河東北。不居河南耳。譙周古史考以鄭厲入櫟。即是陽城。亦非。
11 	契居蕃。水經注。
12 	澍桉蕃即潘邑。契封地。華陰鄭縣有欒都城。故潘邑也。魏土地記。下雒城西南。故潘城。水經注。渭水東徑巒都城北。故潘邑。殷契之所居。闞駰十三州志。蕃在鄭西。今之巒城是矣。地有商山。帝王世紀謂在商洛也。通典以商洛為商君封。誤。酈道元曰。契始封商。魯連子曰。商在太華之陽。皇甫謐闞駰並以為上洛。商縣也。殷商之名。起於此矣。
13 	昆吾為夏伯。夏衰。遷於舊許。韋昭國語注。
14 	澍桉昆吾居帝丘。即陶唐火正閼伯之所居也。
15 	昭明居砥石。書序正義。宋衷曰。相土就契封於商。春秋左氏傳曰。閼伯居商丘。相土因之。殷本紀注。
16 	澍桉荀子成相云。契玄王生昭明。居於砥石。遷於商。砥石即底柱也。至子相土。乃遷商丘。
17 	昭明複遷商。路史後紀。
18 	澍桉昭明子相土遷商。此言誤。說見居砥石注。
19 	祖乙遷于耿。書序正義。
20 	澍桉水經注。汾水徑耿鄉城。故殷都也。帝祖乙自相徙此。為河所毀。故書序曰。祖乙圯于耿。杜預曰。平陽皮氏縣東南耿鄉是也。盤庚以耿在河北。迫近山川。乃自耿遷亳。史記。祖乙遷於邢。索隱曰。邢音耿。今河東皮氏有耿鄉。是此邢非邢洺也。詩地理考引通典。邢州治龍岡縣。祖乙遷邢即此。是耿即邢也。而孔安國書序注云。於相。遷于耿。皇極經世。祖乙圯于耿。徙居邢蓋本史記通鑒前編。祖乙元祀圯於相。徙都于耿。九祀于耿。徙都於邢。則索隱音耿為邢者誤。
21 	相土徙商丘。本顓瑣之虛。故陶唐火正閼伯之所居也。太平御覽。
22 	澍桉商丘即帝丘。陶唐火正閼伯居之。夏伯昆吾亦都此。殷相土又徙居。故春秋傳曰。閼伯居商丘。相土又因之。服虔左注。相土。契之孫。因之者。代閼伯之後居商丘。故湯以為天下號。
23 	。相徙帝丘。於周為地理通釋。
24 	澍桉皇甫謐曰。夏相徙帝丘。依同姓之諸侯於斟尋氏。即汲書所云相居斟灌也。
25 	武王居酆鄗。文選西都賦注。
26 	澍桉說文。酆在京兆杜陵西南。括地志。鎬在雍州西南三十二里。滈水源出長安縣西北滈池。通典。今長安縣昆明池北滈陂是。嚴彭祖春秋會盟圖云。酆鎬相去二十五里。
27 	周公居少昊之虛。詩地理考。
28 	澍桉史記正義。少昊虛即壽丘。
29 	煬公徙魯。史記索隱。宋忠注。魯。今魯國。
30 	澍桉皇甫謐云。魯國即曲阜縣。
31 	懿王徙於犬丘。史記索隱。宋衷云。懿王自鎬徙都犬丘。一曰廢丘。今槐里是也。時王室衰。始作詩也。索隱。
32 	澍桉史記周紀懿王之時。王室遂衰。詩人作剌。漢匈奴傳。懿王時。王室遂衰。夷狄相侵。暴虐中國。中國被其害。詩人始疾而歌之曰。靡室靡家。獫狁之故。豈不曰戒。獫狁孔棘。注。小雅採薇之詩也。古今人表。懿王時詩作。注。政道既衰。怨刺之詩始作。然則採薇為懿王之詩矣。漢書。懿王名堅。
33 	懿王居犬丘。平王徙居洛。帝王世紀。地理通釋。
34 	澍桉括地志云。犬丘故城。一名槐里。亦曰廢丘。在雍州始平縣東南十里。地理志云。扶風槐里縣。周曰犬丘。懿王都之。秦更名廢丘。高祖三年更名槐里。
35 	敬王東居成周。遂徙都。至赧王。徙居西周。帝王世紀。地理通釋。宋衷曰。洛誥所謂新邑也。
36 	西周桓公名揭。居河南。東周惠公名班。居洛陽。戰國策注。史記索隱。
37 	澍桉地理通釋引世本云。西周桓公揭居河南。周惠公班居洛陽。赧王時。東西周分治。西周。河南也。東周。鞏也。
38 	吳孰哉居藩離。史記索隱。宋衷云。孰哉。仲雍字也。藩籬。今吳之餘暨縣也。
39 	澍桉一引宋衷云。雍是孰食。故曰雍字孰哉也。路史引藩籬作番離。吳地志。仲雍墓在吳郡常熟縣西海虞山上。
40 	吳孰姑徙句吳。史記索隱。魏都賦注。注云。孰姑。壽夢也。句吳。泰伯始所居地名。代謂祝夢乘諸也。壽孰音相近。姑之言諸也。毛詩傳讀姑為諸。孰姑壽夢為一人。又名乘也。
41 	澍桉文選注引世本文。句吳下有句音溝三字。服虔左注云。壽。夢發聲也。吳蠻夷。言多發聲。數語共成一言。壽夢一言也。經言乘。傳言壽。欲使學者知之也。史記正義。太伯居梅里。在常州無錫。去東南六十里。至十九世孫壽夢居之。號句吳。諸樊南徙吳。至光使子胥築闔閭城。都之。今蘇州也。司馬貞以顏師
42 	古注漢書。以句言吳者。夷之發聲。猶言於越耳。而宋衷以為地名。吳人不聞別有城邑名句吳也。世本之言。或難依據。
43 	諸樊徙吳。史記注。
44 	澍桉詩地理考引世本云。孰徙丹徒句吳。家楚徙吳。家楚二字誤。宜作諸樊。諸樊名遏。壽夢之子。
45 	唐叔虞居鄂。路史國名記。晉世家注。宋衷云。鄂地。今在大夏。晉世家注。
46 	澍桉杜左注。鄂。晉別邑。括地志。鄂城在慈州昌寧縣二里。史記正義。鄂與絳州夏縣相近。禹都安邑。故城在縣東北十五里。故云在大夏也。然封於河汾二水之東方百里。正合在晉州平陽縣。不合在鄂。
47 	。康叔居康。從康徙詩地理考。即。殷虛定昌之地畿。內之康。不知所在也。宋忠云。康叔從康徙封史記衛世家索隱。
48 	世家注引云。康叔居康。。　澍桉北堂書鈔引世本云。康叔封
49 	成公徙於帝丘。漢地理志。
50 	戴公居曹。路史國名注。
51 	澍桉宋桓公立之。廬於曹。泉水載馳之詩。皆言地。西征記。今白馬城。古之曹邑。戴公東渡河處此。文公遷楚丘。城記。曹。齊桓公築。　
52 	成公徙濮陽。世家注。宋忠云。濮陽。帝丘地名。濮音卜。
53 	澍桉成公自楚丘遷此。元君又自濮陽徙野王。
54 	蔡叔度居上蔡。史記集解。詩地理考。
55 	澍桉水經注引世本曰。上蔡也。九江有下蔡。故稱上。當是宋注文。上蔡在汝南。
56 	蔡胡徙居新蔡。詩地理考。史記集解。宋忠云。故名其地為新蔡。王莽所謂新遷者也。水經注。
57 	澍桉管蔡間王室。放蔡叔而遷之。其子胡能率德易行。周公舉之為卿士。以見於王。王命之以蔡申呂地也。以奉叔度祖。是為蔡仲。史記正義引宋忠云。胡徙居新蔡。即世本本文。非宋注。
58 	蔡平侯徙下蔡。史記索隱。史記集解。
59 	澍桉司馬貞云。今世本無者。近脫耳。又桉歐陽忞云。平侯自上蔡徙都新蔡。史記正義引宋忠云。平侯徙下蔡。酈道元曰。春秋外傳云。當成周時。南有荊蠻申呂。姜姓矣。呂。蔡平侯始封也。
60 	昭侯徙州來。路史國名記。
61 	澍桉羅泌云。昭侯徙此。號下蔡。樂史云。下蔡有二處。水經淮水東岸一城。即下蔡。新舊二城對據是也。
62 	曹叔振鐸居曹。地理考。宋忠云。曹。今濟陰定陶縣。
63 	澍桉曹世家注引世本云。叔振鐸封於曹。
64 	錯叔繡封於滕。路史。陳世家注。宋衷注。今沛國公丘。是滕國也。
65 	澍桉杜預釋例譜云。滕。姬姓。文王子錯叔繡之後。武王封之。居滕。今沛郡公丘縣是也。漢地理志以為周懿王子錯叔繡封公丘。水經注亦以為周懿王子錯叔繡文公所封。未詳所據。
66 	微子居宋。史記。
67 	澍桉史記注引世本云。宋更曰睢陽。澍以意補此句。王符云。帝乙元子微子開。武王封之於宋。今之睢陽是也。
68 	宋都商丘。更曰睢陽。史記注。地理通釋。
69 	澍桉括地志。宋州城古閼伯之虛。即商丘也。
70 	楚子熊渠封仲子紅於鄂。寰宇記。
71 	澍桉路史國名記引世本云。熊渠中子紅封鄂侯。侯。一引作東。
72 	楚鬻熊居丹陽。左桓二年疏。宋仲子云。丹陽在南郡枝江縣。
73 	澍桉穎容春秋釋例云。楚居丹陽。今枝江縣故城是也。
74 	楚武王徙郢。左桓二年疏。宋仲子云。今南郡江陵縣北有郢城。
75 	澍桉武王。一引作文王。通典郢即南郡江陵縣北紀南城是。又桉史記楚世家。蚡冒卒。弟熊達立。是為
76 	楚武王。左傳正義曰。杜注。蚡冒。楚武王父。不從史記。劉炫以世家規杜。蚡冒是兄。不得為父。
77 	楚武王墓在豫州新息。史記正義。
78 	澍桉括地志。新息在上蔡縣東北五十里。又桉水經注。葛陂城東北有楚武王。民謂之楚王琴。城北祝社里下土中得銅鼎。銘云楚武王。是知武王隧也。
79 	周宣王二十二年封庶弟友於鄭。水經注。
80 	澍桉十二諸侯年表。宣王元年封。與此違異。春秋國語並言桓公為周司徒。以王室將亂。謀於史伯。寄帑賄於虢檜。幽王霣戲。桓公死之。平王東遷。武公輔王室。滅虢檜而兼其土。故周桓公言於王曰。我周之東遷。晉鄭是依。乃遷封於彼。左傳鄭伯謂公孫獲曰。吾先君新邑於此。是指新鄭為言矣。班固應劭鄭玄皇甫謐裴顗王隱闞駰及諸述作者。咸以西鄭為友之始封。而薛瓚謂為東鄭。非也。竹書紀年。晉文侯二年。周惠王子多父伐鄶。克之。乃居鄭父之丘。名之曰鄭。是曰桓公。司馬貞曰。鄭。縣名。屬京兆。帝王世紀云。或言縣。故有熊氏之虛。黃帝之所都。鄭氏徙居之。故曰新鄭。
81 	鄭桓公居棫林。徙拾。左昭十六年疏。宋衷云。棫林與拾。皆舊地名。封桓公。乃名為鄭。至鄭武公東徙新鄭之後。其舊鄭改為縣也。
82 	澍桉棫林。國語元和志通典寰宇志皆作咸林。左襄六年注。棫林。許地。班氏地理志。宣王弟桓公封。應
83 	劭云。母弟友所封。子與平王東遷。更稱新鄭。瓚云。穆王以下都西鄭。不得以封桓公。桓公無封京兆之文。師古亦非之。蓋是採於彼。非至此始有鄭名也。
84 	鄭厲公徙居櫟。史記索隱。宋衷注云。櫟。今之許昌陽翟。昔武王至周曰。吾其為有夏之居乎。遂營洛邑。謂櫟也。路史。
85 	澍桉櫟即鄭初得十邑之櫟也。世本本文不存。今據注補。水經注引宋忠曰。櫟。今陽翟也。周末。韓景侯自新鄭徙都之。索隱引宋衷云。櫟。今潁川陽翟。
86 	文公徙鄭。史記索隱。宋衷云。即新鄭也。
87 	澍桉御覽引注云。今京兆新鄭也。
88 	召公居北燕。史記集解。宋衷云。有南燕。故云北燕。
89 	澍桉括地志。燕山在幽州漁陽縣東南六十里。國都城記。地在燕山之野。故國取名焉。輿地廣記。武王封帝堯之後於薊。又封召公於北燕。其後燕國都薊。詩補傳云。薊後改為燕。猶唐之為晉。荊之為楚。或曰黃帝之後封於薊者已絕。成王更封召公奭於薊為燕。司馬溫公云。春秋時。北燕至微。區介蠻貊。不與中國會盟。太史公世家以姞姓之燕仲父伐周惠王者為北燕。誤矣。
90 	燕桓侯徙臨易。史記集解。宋忠曰。今河間易縣是也。
91 	澍桉水經注。易水又東徑易縣故城南。昔燕文公徙易。即此城也。是徙易者非桓侯矣。桓侯父宣侯。子莊公。
92 	桓侯又居新磨。路史國名記。
93 	澍桉呂氏春秋有揚磨。宜即此地。居。路史引世本作又君。新磨。商世侯國。不知其姓。居作君誤。
94 	邾顏居邾。肥徙郳。左莊五年疏。宋仲子云。邾顏別封小子肥於郳。為小邾子。
95 	澍桉顏真卿家廟碑云。邾武公名夷父。字曰顏子友。別封郳為小邾子。遂以顏為氏。
96 	東樓公封於。陳世家注。宋忠曰。。今陳留雍丘縣故地。
97 	澍桉地理志云。雍丘縣。故國。周武王封禹後為東樓公是也。
98 	畢萬居魏。昭子徙安邑。文侯亦居之。漢書注。
99 	澍桉畢萬。晉獻公封之魏。輿地廣記。河中府永樂縣。古魏國。又桉魏世家。魏絳卒。謚為昭子。徐廣注作莊子。索隱云。世本錯也。居篇又曰。昭子徙安邑。與世家同。是當作昭子。
100 	魏武子居魏。魏悼子徙霍。史記索隱。宋衷云。霍。地名。今河東彘縣。魏。今河北魏縣是也。
101 	澍桉史記世家。武子生悼子。悼子徙治霍。而世本王侯大夫譜云。武仲生莊子絳。無悼子。而此篇云云。是有悼子也。內外傳皆有悼子。
102 	趙衰為原大夫。史記注。宋衷云。今雁門平原縣也。
103 	澍桉史記正義云。宋衷說非也。括地志。故原城在懷州濟源縣西北二里。左傳。襄王以原賜晉文公。原不服。文公伐原以示信。原降。以趙衰為原大夫。即此也。原本周畿內邑。
104 	趙成季徙原。史記索隱。
105 	澍桉成季即衰。衰字子餘。
106 	韓景子居平陽。平陽在山西。史記索隱。宋忠云。平陽。今河東平陽縣。
107 	澍桉本文末句。是注文羼入。藝文類聚引云。韓貞子居平陽。平陽在山西。韓世家索隱曰。世本作平子。名頃。宣子子也。竹書紀年。晉烈公元年。韓武子都平陽。平陽。晉州臨汾縣地。水經注。晉獻公滅耿以封趙夙。後襄子與韓魏分晉。韓康子居平陽。魏桓子都安邑。號為三晉。又桉世本作景子。史作貞子。水經注作康子。差互如此。
108 	中山武公居顧。桓公徙靈壽。為趙武靈王所滅。史記索隱。路史國名記。
109 	澍桉樂羊為魏拔中山。封之靈壽。史言趙武靈王以惠王三年滅中山。遷其君於膚施。索隱云。世本不言誰氏子孫。又云趙武靈王名雍。徐廣曰。西周桓公之子也。未知何據。國策言中山君常為楚伐而亡。非也。中山亡於魏。魏使太子擊守之。不知何以複立。史記言中山君相魏。小司馬以為即中山之複立
110 	者。皆於世本不合。
111 	武。夏武羅國。冀都之武邑。路史國名記。
112 	澍桉與漢地理志。信都有武邑縣。王莽曰順桓。而羅泌引一說云北境武父。陳留有武父城。以武父為武邑。疑非是。
113 	廩丘。齊大夫廩丘子邑。路史國名記。
114 	澍桉左傳襄二十六年。齊烏餘以廩丘奔晉。杜注。今離狐縣故城是。
115 	虞丘。齊大夫採邑。路史國名記。
116 	澍桉左傳襄公十六年傳。晉虞丘書為乘馬御。代程鄭。虞丘一作吾丘。又桉史記。孫叔敖楚之處士。虞丘相進於王以自代。說苑。虞丘子為令尹。在莊王時。是楚亦有虞丘氏也。
117 	梁丘虞丘皆齊邑。路史國名記。
118 	澍桉杜預左注。高平昌邑西南有梁丘鄉。羅泌路史云。穀梁謂曹邾之間有梁丘。去齊八百里。又桉齊景公時有梁丘據。字子猶。
《世本卷第三》[View] [Edit] [History]
1 	氏姓篇。
2 	澍桉史記注。鄭康成駁五經異義云。天子賜姓命氏。諸侯命族。族者。氏之別名也。姓者。所以統系百姓。一作世。使不相一無此字。別也。氏者。所以別子孫之所自出。故世本之篇。言姓則在上。言氏則在下也。史通云。世本辯姓。著自周室。即指氏姓篇言也。
3 	炎帝。姜姓。水經注。
4 	澍桉炎帝長於姜水。因姓姜。姜。扶風之姜陽也。初國伊。繼國耆。故氏伊耆。世以為堯姓。非也。而鄭氏駁異義云。炎帝。姜姓。大昊所賜。黃帝。姬姓。炎帝所賜。是又以姜為賜姓。
5 	許州向申。姜姓也。炎帝後。水經注。
6 	澍桉向。姜姓。又見左隱二年疏。州。姜姓。見左桓五年疏。又桉左正義云。齊許申呂由太姜。則四國同出伯夷。俱由太姜得封也。桓五年。州公如曹。傳作淳于。杜注。淳于。州國所都。城陽淳于縣。此與伐楚師之州。蓋別一國。隱二年傳。向姜不安於莒而歸。是向姜姓也。
7 	有熊氏之後。為詹葛氏。氏族略。
8 	澍桉子孫封於詹者為詹氏。自詹移葛。則為葛氏。詹葛氏。湯時葛伯國。亦非嬴姓。
9 	根水氏。老童娶根水氏。氏族略。
10 	澍桉老童即卷章。根水一作即水。
11 	囂氏。玄囂之後。氏族略。
12 	澍桉玄囂即青陽也。
13 	武姓。夏時有武羅國。因氏焉。廣韻。
14 	Œ　澍桉一本作其後氏焉。武羅伯因熊龐圉皆夏賢臣。羿之。信伯明氏之讒子寒浞。事見左傳。又桉大騩氏之佐。有武羅。生而有(飆兒)吧戥病Ｈ嗣奼文。繼大騩氏為君。號鬼隗氏。
15 	陳遂。舜後。史記索隱。漢袁良碑。宋衷曰。虞思之後。箕伯直柄中衰。殷湯封遂於陳。以為舜後。
16 	澍桉袁良碑作封於陳以後舜。後。一引作祀。
17 	玄氏。黃帝臣玄壽。氏族略。
18 	乘氏。古賢人乘雎之後。氏族略。
19 	齊姓姜。左傳襄公十一年疏。
20 	澍桉周語。帝嘉禹德。賜姓曰姒。氏曰有夏。胙四嶽國。賜姓曰姜。氏曰有呂。伯夷。炎帝之後。姜自是本姓。
21 	而雲賜姓者。炎帝後別姓非一。自以姜姓賜伯夷。更使為一姓之祖。非複因舊姓也。
22 	女氏。天皇封弟王咼於汝水之陽。後為天子。因稱女皇。其後為女氏。夏有女艾。商有女鳩女方。晉有女。皆
23 	其後也。陸賈新語。
24 	澍桉女媧為女皇。其氏當為男女之女。而女艾女。杜預音為爾汝之汝。疑非。
25 	融夷氏。祝融後董父之胤。以融夷為氏。急就章注。
26 	澍桉融夷一作鬷夷。蓋融夷董姓也。蔡墨云。舜封豢龍於鬷川。鬷夷氏其後。
27 	融姓。古天子祝融氏之後。廣韻。
28 	逼陽。妘姓。祝融之孫。陸終弟四子求言之後。左傳襄公十年疏。
29 	澍桉廣韻引曰。逼陽。妘姓國。為晉所滅。子孫因氏焉。妘。急就章注引作姚。非也。
30 	參氏。董姓。陸終弟二子參胡之後。氏族略。宋注云。參胡國斯姓。路史。
31 	澍桉辯証引云。參氏。陸終弟三子參胡之後。
32 	參姓祝融之後。廣韻。
33 	鄀。允姓國。秦入之。路史國名記。
34 	澍桉鄀子爵地在商密。秦楚界上小國。晉志云。南郡鄀縣。鄀子國是也。又桉歷代紀事年表。嬴己偃允
35 	四姓。俱少昊後。莊二十八年傳。小戎子生夷吾。杜注。允姓之戎。嚴彭祖春秋會盟圖。鄀即若水。昌意國。今越嶲之台登。蓋不知婼鄀若之有分也。
36 	夷。妘姓。左傳隱公元年疏。
37 	澍桉妘姓。陸終子求言之後。左傳。紀人伐夷。即此夷也。
38 	鄅。妘姓。左傳昭公十八年疏。
39 	澍桉左傳。鄅人藉稻。杜注。鄅國在琅邪開陽。妘姓國。
40 	寒。妘姓。路史國名記。宋注云。今壽光有寒亭。
41 	澍桉此注文。氏族略引作世本正文。誤。又桉羅泌以寒為猗姓。本於潛夫論。
42 	婼。姬姓之國。黃帝之子昌意。降居若水為諸侯。此其後也。太平寰宇記。
43 	澍桉此婼在襄州樂縣。見杜預左傳注。世本以昌意降處之若水當之。非也。
44 	芮伯姬姓。書序疏。
45 	息國。姬姓。左傳隱公十一年疏。
46 	芮魏皆姬姓。左傳桓公三年疏。
47 	澍桉路史。國名記引世本云。魏。楚滅之。又桉魏亦有嬴姓者。見盟會圖。指西土之魏駘也。
48 	荀賈皆姬姓。左傳桓公九年疏。
49 	澍桉左傳。荀侯賈伯伐曲沃。即此荀賈也。
50 	鄭曹滕。姬姓。晉魯左傳襄公十一年疏。
51 	畢毛皆姬姓。文王庶子。顧命正義。
52 	澍桉僖二十四年傳。富辰曰。管蔡郕霍。魯毛聃。郜雍曹滕。畢原酆郇。文之昭也。是畢毛皆姬姓。
53 	密。姬姓。漢書地理志。
54 	澍桉僖十七年傳。齊密姬生懿公。是密姬姓也。年表以密為風姓。誤。又桉春秋會盟圖云。密。周圻內國。宣王滅之。宣宜作共。
55 	沈。姬姓。史記索隱。
56 	澍桉此沈在汝南。與沈姒蓐黃之沈在汾川者有別。彼為少昊後也。
57 	蓼。姬姓。路史注。
58 	#　澍桉皋陶之後。有舒黃舒蓼。偃姓也。與此蓼不同。又桉左傳云。楚為舒叛。故伐舒蓼。滅之。似舒蓼連二字為國名。杜預以為二國。非也。
59 	鮮虞。姬姓。白狄也。穀梁昭公十二年疏。
60 	蓼六二國皆姬姓。路史注。
61 	澍桉蓼六為皋陶後。偃姓。不得為姬姓。
62 	唐。姬姓之國。書正義。史記集解。
63 	隨氏。姬姓。為楚滅。路史注。
64 	澍桉左傳桓公六年疏引云。隨國。姬姓。又桉桓六年傳。楚侵隨。八年伐之。隨侯逸。莊四年又伐之。僖二十年以漢東諸侯叛。羅泌云。隨侯炎裔。故李白曰。漢東之國。神農之後。季良為大賢。而世本以為姬姓。
65 	己姓。出自少昊。左傳昭公十七年疏。
66 	澍桉昊。一引作皞。
67 	昆吾。古己姓之國。夏時諸侯伯祝融之後。氏族略。
68 	澍桉左傳疏引世本云。昆吾。已姓國。出自少昊。
69 	莒自紀公己下為己姓。氏族略。左隱公二年疏。
70 	澍桉左隱公二年疏引云。莒。己姓。又桉疏云世本莒自紀公以下為己姓。不知誰賜之姓。十一世茲丕公。方見春秋。共公以下微弱。不複見。四世。楚滅之。疑為宋氏注也。史記以莒為嬴姓。漢地理志以莒為盈姓。三十世為楚所滅。少昊後。鄭語云。曹姓鄒莒。陸終弟五子安之後。皆非。文七年傳。穆伯娶於莒。曰
71 	戴己。生文伯。其娣聲己。生惠叔。則莒為己姓明矣。
72 	蓼六。偃姓。太平御覽。
73 	澍桉蓼舒及舒蓼三國。舒。黃帝後。任姓。蓼。庭堅。後。姬姓。而舒蓼。偃姓也。杜預左傳注皆以為皋陶後。又以蓼即舒蓼。失之。
74 	偃姓。舒庸。舒蓼。舒鳩。舒龍。舒鮑。舒龔也。左傳文公十二年疏。
75 	=　澍桉此即左傳所云舒。潛夫論。偃姓又有止酈謠參會六阮棐高。羅泌云。高即皋也。偃或作優。誤。又桉路史云。偃匽之後。有州絞貳軫皖南郾潁容。春秋釋例云。舒有五名。舒庸舒龍舒鳩舒城。其實一也。誠字。與世本舒有六不同。
76 	江黃皆嬴姓國。史記索隱。
77 	澍桉左傳莊公十九年疏引云。黃。嬴姓。又桉史記云。秦之先為嬴姓。其後分封。以國為姓。有江氏黃氏。
78 	淮夷。嬴姓。路史國名記。
79 	澍桉淮夷非一。武王所伐。其一也。
80 	徐奄皆嬴姓。左傳昭公元年疏。
81 	澍桉漢地理志。徐。盈姓。春秋時。徐子章禹。為吳所滅。
82 	鍾離氏。與秦同祖。其後因封為姓。廣韻。五音集韻。
83 	澍桉氏族略引世本云。鍾離氏與秦同祖。嬴姓。史記作終黎。索隱引世本作終。寰宇記引云。鍾離。嬴姓。徐之別號也。又桉鍾離。楚邑淮南縣。見春秋成十四年杜注。
84 	鍾離。嬴姓也。水經注。
85 	澍桉應劭曰。鍾離縣。故鍾離子國也。楚滅之以為縣。左傳所謂吳公子光伐楚拔鍾離者也。
86 	密須。商時姞姓國也。文王滅之。其後以國為氏。姓氏辯証。
87 	澍桉氏族略引世本云。密須氏。商時姞姓之國。國名記引云。商有密須。文王伐之。
88 	密須氏。商時姞姓之國。今涇州靈台有密康公。或云涇州保定有陰密城是也。子孫以國為氏。或去密
89 	為須氏。魏有須賈。齊有須無。或去須為密氏。仲尼弟子密不齊。氏族略。
90 	澍桉氏族略所引今涇州靈台以下。當系宋仲子注文。又桉孔子弟子宓不齊。伏羲後。今作密。誤。須賈為魏中大夫。司馬貞曰。蓋密須氏之後。漢有陸量侯須無。
91 	燕國。姞姓。左傳隱公五年疏。
92 	澍桉宣三年傳。初鄭文公有賤妾曰燕姞。杜注。姞。南燕姓。譙允南以姞為北燕。失之。北燕。姬姓也。
93 	舒蓼氏。舒蓼。偃姓。皋陶之後。楚東之境。小國也。舒蓼與蓼國自異。氏族略。
94 	澍桉末句似宋注文。又桉杜左注。舒。偃姓。春秋會盟圖云。舒蓼國。在光州。
95 	舒鮑氏。舒鮑。偃姓國也。晉悼公大夫有舒鮑無終。氏族略。路史國名記。
96 	莘。姒姓。夏禹之後。寰宇記。詩地理考。國名記。
97 	澍桉唐世表。啟封支子於莘。鄭康成曰。堯賜禹姓曰姒。王充論衡以為吞薏苡而生。故姓姒也。
98 	鄫。姒姓。子爵。氏族略。
99 	成公夢康叔曰。相奪予享。公命祀相。杜注言鄫。夏後。自當祀相。　澍桉僖三十一年傳。
100 	。姒姓。漢書地理志。
101 	彤。姒姓之國。書正義。
102 	姒姓。弗氏。史記索隱。急就章注。
103 	澍桉史記云。禹後有費氏。司馬貞云。世本作弗。
104 	姒姓。南氏。史記索隱。急就章注。
105 	澍桉司馬貞云。男氏。世本作南。潛夫論亦作南。路史云。世本作男。非也。
106 	姒姓。比氏。路史注。
107 	澍桉羅泌云。比氏。出世本。
108 	姒姓。鄩氏。路史。
109 	斟灌。斟鄩。夏同姓諸侯。左傳襄公四年疏。
110 	澍桉急就章引云。斟鄩。姒姓。張敖地理記云。濟南平壽縣。其地即古斟鄩國。太平寰宇記。斟灌城。一名東壽光。水經。淳于縣。本夏后氏斟灌國。武王封淳于公。路史國名記。戈。斟姓。是為斟戈。世本以為即斟灌氏。
111 	秦。附庸。嬴姓。路史國名記。
112 	薛。任姓。甘誓疏。
113 	澍桉薛。奚仲後。奚仲。任姓。
114 	任姓。謝章薛舒呂祝終泉畢過。左傳隱公十一年疏。
115 	澍桉急就章注引云。過氏。任姓。夏諸侯。後為氏。又桉羅泌云。過宜作遇。即禺。為幕母所生。禺陽。任姓所出也。畢作卑。卑氏所出。
116 	謝。任姓。黃帝之後。姓氏急就章。
117 	子姓。殷時來宋空同黎北髦自夷蕭。左傳隱公元年疏。
118 	澍桉時。子姓。見急就章注。宋。子姓。見漢地理志。亦見路史。而索隱引世本云。子姓有髦氏時氏蕭氏黎
119 	氏。路史國名記引云。空桐。子姓。商後國。服虔左注。黎。東夷國名也。子姓。
120 	北旄氏。子姓。姓氏辯証。
121 	澍桉北旄。即北髦。亦即北殷氏也。為秦寧公所伐。亳王湯之後。
122 	空桐氏。子姓。蓋因空桐山也。氏族略。
123 	澍桉路史國名記引世本云。空桐氏。商後國。鄭樵云。空桐氏。非國號。又桉史記云。趙襄子使原過主霍泰山祠祀。其後娶空同氏。
124 	鄧。曼姓。莊十六年楚文王滅之。左傳桓公七年疏。
125 	澍桉左傳。鄭祭足有寵於莊公。為公娶鄧曼。杜注。曼。鄧姓。歷代紀事年表。曼姓出自商。
126 	越為芋姓。與楚同祖。史記索隱。漢書地理志。
127 	澍桉玉海王會篇注引世本云。東越閩君皆其後。當為宋注。又桉史記越世家。其先。禹之苗裔。夏后少康之庶子也。鄭語亦作芋姓。春秋會盟圖云。芋姓。古南越國。在廣州。
128 	羅。熊姓。左傳桓公十二年疏。
129 	澍桉在傳。羅人欲伐之。杜注。羅。熊姓國。蓋楚君皆以熊為號。疑熊姓。楚所分也。顧亭林以羅為芊姓。非是。
130 	豕韋。防姓。史記索隱。路史國名記。
131 	澍桉國名記引世本云。豕韋。陶唐氏後。防一作彭。豕韋本彭姓。大彭之孫元哲封豕韋。劉絫更封之。故姓防。或云劉姓。非也。國都記云。豕韋氏。彭姓之國。
132 	雝段。結姓。路史注。
133 	澍桉羅泌謂段宜作斷。即卷楚也。晉地有斷道。即卷楚。世本作段。寫誤。又桉賈逵左傳解詁。雍氏。黃帝之孫。姞姓之後。為宋大夫。是結即姞也。
134 	屠三氏。目夷氏。不夷氏。路史。
135 	澍桉目夷。一引作因夷。非也。出自子姓。宋公子目夷。字子魚。為左師。聽宋國之政。子孫別為目夷氏。又魚氏屠三不夷無考。不夷或作不泯Ｒ嘧韃幻。
136 	邾。小邾。曹姓。路史注。
137 	澍桉襄十一年傳。七姓十二國之祖。杜注。邾。小邾。曹姓。是依世本為說也。又桉小邾即郳。
138 	霍國。真姓。路史國名記。
139 	澍桉霍。侯爵。武王禽之。今汝之梁縣。有故霍國。非晉霍也。又桉真。一本作姬。杜氏左注亦云姬姓。
140 	胡。歸姓。史記索隱。宋注。胡在汝南平輿。
141 	澍桉路史國名記引世本云。胡子國。歸姓。夔出。一引胡在汝南平輿。為世本本文。非也。又桉襄三十一年傳。立胡女敬歸之子子野。杜注。胡。歸姓國。惟會盟圖云。胡。姬姓國。在豫之郾城。疑非。
142 	黎氏。黎侯國之後。急就章注。
143 	夙沙氏。路史注。
144 	澍桉夙沙氏。即帝魁所伐之質沙氏。一作宿沙氏。
145 	公紀氏。廣韻。
146 	大公氏。有大公叔穎。廣韻。
147 	澍桉辯証引太公作大公。又桉公祖。一名組紺諸盭。字叔類。號曰太公。孫愐引作叔穎。誤。
148 	後。仇氏。路史注。
149 	澍桉即裘氏。
150 	牞氏。國名記。
151 	澍桉羅泌云。漢平原有朸縣。音勒。世本作牞。劉闢疆為侯國者。今漢史作闢光。漢地理志。平原朸。應劭曰。音力。
152 	段氏。路史注。
153 	澍桉羅泌云。段氏。出世本。
154 	瓦氏。路史注。
155 	地有瓦亭。在胙城。左傳。定八年會於瓦。即此。非成紀之瓦亭。　澍桉羅泌云。瓦氏。出世本。瓦也。
156 	鐵氏。路史注。
157 	澍桉州有鐵丘。杜預云。在戚城南。羅泌云。鐵氏。出世本。又桉一引云。黎比髦朸改瓦鐵七國。皆子姓。比宜作北。改作段。
158 	戈。斟灌氏也。國名記。急就篇。
159 	澍桉羅泌云。戈。斟姓。是為斟灌。世本左氏以為即斟灌氏。非。又桉史記以斟灌尋為禹後也。
160 	疏氏有疏踦。氏族略。
161 	季瓜氏。周八士季騧之後為氏。騧或作瓜。晉有祈邑大夫季瓜忽。姓氏辯証。
162 	澍桉氏族略引季瓜忽作季騧息。
163 	季隨氏。周八士季隨之後。宋有季隨逢。氏族略。
164 	澍桉廣韻引世本云。季隨氏。周有八士季隨季騧之後。
165 	左史氏。古者左史記事。楚有左史倚相。左史老。氏族略。
166 	右史氏。古者右史記言。周有右史武。氏族略。
167 	澍桉今刊通志作右史武。舊本武作氏。
168 	西陵氏。春秋有西陵羔。國名記。
169 	澍桉元和姓纂引世本云。春秋時有大夫西陵羔。
170 	鼓方氏。鼓方叔之後。氏族略。
171 	澍桉今刊本通志引作方叔氏。鼓方叔之後。
172 	薛氏。夏奚仲封薛。周有薛侯。其後為氏。姓氏急就章。
173 	司徒。司寇。司空。以官為氏。廣韻。
174 	曾氏。夏少康封其少子曲烈於鄫。襄公六年莒滅之。鄫太子巫仕魯。去邑為曾氏。寰宇記。氏族略。
175 	澍桉曾夭為季孫宿家臣。曾阜為叔孫豹家臣。見左昭公二年傳。
176 	子楊氏。季桓子生穆叔。其後為子楊氏。氏族略。
177 	澍桉桓子。季孫斯也。其子肥。謚康子。肥之曾孫強。為季昭子。
178 	子士氏。魯叔孫成子生齊季。為子士氏。姓氏辯証。
179 	澍桉左傳。孟僖子妾曰子士之母。則子士乃孟僖子之後。
180 	厚氏惠伯革者。孝公子。其後為厚氏。檀弓上疏。
181 	澍桉陸德明釋文引云。魯孝公生惠伯革。其後為厚氏。又桉革。鄭氏檀弓注作鞏。云後木孝公子惠伯鞏之後。孔疏桉世本云革。此云鞏。世本云厚。比云後。其字異耳。
182 	郈氏昭伯名惡。孝公之後。稱郈氏。史記索隱。
183 	澍桉高誘呂氏春秋注。郈氏。魯孝公子惠伯華之後也。以字為氏。因曰郈氏。惠伯華。檀弓上注作惠伯鞏。世本作革。字形相近。又桉孝公八世孫成叔。為郈大夫。因以為氏。是以邑為氏也。高氏謂以字為氏。非矣。又桉驕恣篇注。郈成子。郈敬子國之子。郈青孫也。國為同字之誤。韋昭國語注。郈敬子。魯大夫郈惠伯之後。玄孫敬伯同也。呂氏春秋有郈成子。與右宰穀同時。即厚成叔。古今人表有厚昭伯。師古曰。即郈昭伯也。
184 	子成氏。魯季平子成叔彭侯之後。姓氏辯証。
185 	述氏。魯大夫仲述之後。氏族略。
186 	澍桉仲一作叔。誤。述與遂同。即東門襄仲遂也。又桉劉炫左傳述義云。仲遂受賜為仲氏。故其子孫稱仲氏。
187 	蟜疵氏。魯有蟜疵。字子肩。魯莊公族。史記索隱。
188 	澍桉司馬貞引世本。作漢有蟜疵。蟜疵一作橋庇。班固云。商瞿。受易孔子。以授魯橋庇子庸。是橋庇非漢時人矣。倘為漢人。商瞿何以相及。又為魯莊公族乎。宜云魯有蟜庛。為莊公族。又桉史記作馯臂子弘。傳江東人矯子庸庛。疑蟜矯橋三字通。故蟜慎亦作矯慎。矯望亦作蟜望也。
189 	公襄氏。魯大夫公襄昭。魯襄公太子子野之後。姓氏辯証。
190 	公之氏。魯有大夫公之文。急就章注。
191 	澍桉季悼子生思伯鞅。字公之。鞅生懿伯柎。為公之氏。昭二十五年傳。秦姬以告公之。杜注。公之。平子弟。
192 	慶父氏。魯大夫慶父之後。有慶父籍。為楚工正。姓氏辯証。
193 	澍桉姓纂氏族略引世本。魯皆作楚。又桉慶父即共仲。其子公孫敖。是為穆伯。
194 	季孫氏。魯公子季友之後。為季孫氏。後去孫稱季氏。季孫行父之子宿謚武子。季孫肥謚康子。姓氏辯証
195 	子寤氏。季平子生昭伯寤。其後為子寤氏。姓氏辯証。
196 	澍桉氏族略引世本云。陳僖公生宣子。其後為子寤氏。與此異。又桉魯季寤。字子言。季孫斯之弟。不得志於季氏。欲因陽虎以去三桓。非子寤氏也。
197 	少施氏。魯惠公子施父之後。氏族略。
198 	澍桉辯証引世本云。施父之後。支孫為少施氏。雜記云。孔子曰。吾飯於少施氏。又桉國語。施伯。施父子。事莊公。
199 	子革氏。季平子支孫為子革氏。氏族略。
200 	澍桉鄭然丹。字子革。鄭穆公孫。公子然之子。後有子革氏。
201 	齊季氏。昔齊公子季奔於楚。楚遂號為齊季氏。廣韻。魯有大夫齊季窺。氏族略。
202 	子韓氏。齊頃公子子韓之後。以王父字為氏。春秋時有子韓。姓氏辯証。
203 	澍桉氏族略引世本云。子干氏。齊公子都字子乾之後。又桉鄧元亞鄭夾漈均作子幹。孫愐引姓苑。亦作子幹。均誤。子幹。蔡昭侯之子也。今改正。
204 	子雅氏。齊惠公之孫公孫字子雅之後。氏族略。
205 	澍桉高誘呂覽注。子雅。惠公之孫。公子欒堅之子。也。依世本為說。子欒施字子旗。
206 	子尾氏。齊惠公之孫公孫蠆字子尾之後。亦為高氏。氏族略。
207 	澍桉高誘呂覽注。子尾。惠公之孫。公子高祈之子。躉也。依世本為說。躉子高強。字子良。
208 	子襄氏。齊桓公子子襄之後。辯証。
209 	子工氏。齊頃公之子公子子共之後。氏族略。
210 	澍桉辯証引世本云。子公氏。齊頃公子子公之後也。又桉春秋。鄭公子宋。亦字子公。不獨齊有子公矣。
211 	子淵氏。齊頃公之子公子湫字子淵之後。氏族略。
212 	澍桉辯証引世本云。齊頃公生子淵湫。因氏焉。左傳齊有大夫子淵捷。新序。陳恆弒君。使勇士六人劫子淵棲。棲與捷字形相近。宜從左作捷。淵引作泉。避唐諱改。又桉左傳公孫捷。又曰淵捷。字子車。頃公孫。世本作子淵氏。未知何據。左傳炊鼻之戰。捷從洩聲子。射之中楯瓦。繇朐汰輈。匕入者三寸。
213 	淵氏。齊大夫淵湫之後。廣韻。
214 	澍桉齊有子淵氏。王符曰。姜姓。字書引作淵旬欠。誤。
215 	閭。丘氏。齊大夫閭丘嬰之後。齊宣王時有閭丘。閭丘光。氏族略。
216 	澍桉閭丘嬰。齊莊公近臣子明。事見左傳。閭丘。閭丘光。均見說苑。
217 	廩丘氏。齊大夫廩丘子之後。氏族略。路史。
218 	澍桉襄二十六年傳。齊烏餘以廩丘奔晉。故城在濮之雷澤北。又桉英賢傳有廩丘充。齊隱者。
219 	梁丘氏。齊大夫梁丘氏之後。路史。
220 	澍桉莊公三十二年。齊宋遇於梁丘。穀梁謂在曹邾之間。去齊八百里。杜預云。昌邑西南有梁丘鄉。又桉齊有大夫梁丘據。字子猶。
221 	虞丘氏。齊大夫虞丘氏之後。路史。
222 	澍桉虞丘。一作吳丘。又作吾丘。路史云。楚相虞丘子邑。吾丘壽王。說苑作虞丘壽王。
223 	雍門氏。齊頃公生子夏勝。以所居為雍門氏。氏族略。
224 	澍桉雍門。齊城門。所謂焚雍門之萩也。戰國策。雍門周以琴干孟嘗君。說苑。齊有雍門子狄。
225 	尹文氏。齊有尹文子。著書五篇。氏族略。
226 	澍桉高誘呂氏春秋注。尹文。齊人。作名書一篇。在公孫龍前。公孫龍稱之。
227 	賜氏。齊大夫簡子賜之後。姓氏辯証。
228 	車門氏。齊臨淄大夫車門遽。廣韻。
229 	車遽氏。齊臨淄大夫車遽氏。廣韻。
230 	澍桉廣韻二十三魂引云。臨淄大夫車門遽。與此又違異。辯証。蘧作遽。
231 	車成氏。齊大夫有車成氏。廣韻。
232 	澍桉車成氏。因庫成氏而改。庫成氏即苦成氏也。音變為庫成。王符云。卻炔捎誑唷Ｔ豢喑傘：筧聳櫓或為枯。齊人聞其音。則書之曰車成。敦煌見其字。則呼之曰庫成。
233 	公旗氏。齊威王時有左執法公旗藩。姓氏辯証。
234 	澍桉姓源韻譜云。齊悼子子旗之後。
235 	公牽氏。齊公子牽之後有公牽氏。姓氏辯証。
236 	澍桉急就章注引世本云。齊公子成之後有公牽氏，
237 	狐丘氏。晉大夫狐丘林之後。氏族略。
238 	澍桉英賢傳云。出自狐丘封人之裔。又桉狐丘一作壺丘。又作瓠丘。
239 	州。因氏焉。］豹生揚。揚生］州氏。晉］元和姓篡。
240 	州。因氏焉。］一作卻。姓氏辯証氏族略引世本云。晉卻豹孫步揚生］　澍桉僖十五年疏引世本云。豹生義。義生步揚也。
241 	季嬰氏。晉樓季嬰之後。氏族略。
242 	季夙氏。晉靖侯孫季夙之後。氏族略。
243 	叔向氏。叔夙氏。姬姓。晉後。路史注。
244 	叔夙氏。羊舌職生叔夙。為叔夙氏。元和姓纂姓氏辯証。
245 	大狐氏，晉大夫大狐伯生突。突生饒。為大狐氏。其後大狐容為晉大夫。姓氏辯証。
246 	澍桉路史引世本云。有大狐氏小狐氏。溱為大狐氏。射姑為小狐氏。大狐容即大戎氏。廣韻引世本云。
247 	有晉大夫大狐容即其後。晉獻公娶大狐氏。又桉狐突字伯行。生毛及偃。毛生溱。皆為晉卿。別為大狐氏。與此又不同。
248 	小狐氏。射姑為小狐氏。路史。
249 	澍桉狐偃字子犯。子曰射姑。射姑食採於賈。又曰賈季。襄公舍二軍。射姑將中軍。
250 	太戊氏。晉公子太戊之後也。太戊教昭為原大夫。姓氏辯証。
251 	澍桉史記。成侯三年以大戊午為相。成侯薨。事肅候。十六年游大陵。出於鹿門。太戊午叩馬諫曰。耕事方急。一日不作。百日不食。肅侯下車謝之。宜為教昭之後也。
252 	韓餘氏。韓宣子餘子之後。因氏焉。元和姓纂。
253 	澍桉辯証引世本云。韓宣子子餘之後氏焉。一引云韓宣子之後。有餘子奔齊。為韓餘氏。又桉春秋。晉成公宦卿之餘子。以為餘子。蓋適子之母弟。宣子韓起也。
254 	伯宗氏。晉孫伯起生伯宗。因氏焉。元和姓纂。
255 	澍桉鄧名世云。此謂伯氏所自起也。林寶以為伯宗複姓。誤矣。
256 	韓言氏。姬姓。晉韓厥生一尢忌。一尢忌生襄。襄生子魚。為韓言氏。姓氏辯証。
257 	司功氏。晉大夫司功景子士弟佗因官為氏。姓氏辯証。
258 	澍桉路史注引世本云。弟他。晉司功為氏。廣韻引云。弟佗為司功。以官為氏。又桉春秋有士而無景子。亦無弟佗也。又桉世本晉譜云。曲沃正少襄生司功大伯。大伯生侯季子。不知大伯即景子否。
259 	南鄉氏。晉國高士全隱於南鄉。因為氏。廣韻。
260 	北唐氏。晉有高人。隱於北唐。因以為氏。廣韻。
261 	澍桉英賢傳云。晉有高人越者。隱伏於北唐。因氏焉。是北唐越也。
262 	為氏。晉始平人為勉。自稱將軍。姓氏辯証。
263 	澍桉春秋時無始平地名。此系後人羼入。非世本原文。
264 	菱氏。晉有大夫菱氏僖子。姓氏急就篇注。
265 	澍桉廣韻英字下引云晉有英成僖子。莢字下又引云晉有大夫莢成僖子。此作菱氏僖子。三者必有二誤。
266 	中行氏。晉大夫逝遨生桓子林父及莊子首。本姓荀。自林父將中行。改為中行氏。元和姓纂。
267 	澍桉林父將中行。一引作荀偃。又桉荀息後為荀林父。文公作三行。林父將中行。遂以中行為氏。是為中行桓子。林父生中行伯庚。庚生獻子偃。偃生穆子吳。吳生文子寅。定公逐寅與士吉射。寅吉射奔齊。然則一本作荀偃將中行者誤也。
268 	唐。孫氏。齊大夫長孫修食邑於唐。其孫仕晉。後號唐孫氏。廣韻。
269 	澍桉辯証引世本云。唐孫本祁姓。帝堯之後。其孫仕晉。自為唐孫氏。
270 	下門氏。晉有大夫下門聰。姓氏辯証　廣韻。
271 	澍桉國語。下門氏。周景王大夫下門子之後。
272 	仲行氏。晉大夫有仲行寅。元和姓纂。
273 	澍桉秦仲行。子車氏之子也。中行寅。荀偃之孫也。中與仲雖通用。晉之中行氏。於官對左右而為中。秦之仲行氏。於字對伯季而為仲。未可強同也。
274 	公他氏。有蒲邑大夫公他世卿。其先以王父字為氏。姓氏辯証。
275 	澍桉其先當作其後。廣韻急就章注引世本云。公它氏。晉蒲邑大夫公它世卿。
276 	勃氏。宋右師勃之後。廣韻。
277 	瞻葛氏。宋景公有大夫瞻葛祁。其後齊人語訛。以瞻葛為諸葛。姓氏辯証。
278 	澍桉英賢傳曰。瞻葛氏。有熊氏之後。又桉今本氏族略引世本。瞻葛氏。有熊氏之後。無宋景公以下九字。
279 	西鄉氏。宋大夫西鄉錯之後。風俗通。
280 	澍桉尸子有隱者西鄉曹。
281 	東鄉氏。宋大夫東鄉為人之後。氏族略。
282 	澍桉左傳成十五年傳云。向為人為大司寇。此東鄉為人即向為人也。鄧名世辯証引無人字。誤。
283 	子蕩氏。宋威公生子蕩。因氏焉。元和姓纂。
284 	澍桉春秋。宋蕩氏無子字。而宋大夫樂轡。楚大夫屈罷。皆字子蕩。未知子蕩果系誰後也。
285 	季老氏。宋華氏有華季老。子孫氏焉。氏族略。
286 	澍桉辯証引世本。作其子氏焉。
287 	泥氏。宋大夫卑泥之後。氏族略。
288 	澍桉辯証引世本。作泥車。廣韻引世本云。宋大夫車泥之後。
289 	右師氏。宋莊公生公子申。世為右師。因以為氏。氏族略。
290 	澍桉一引生作至。又桉文七年傳。公子成為右師。十六年傳。華元為右師。襄元年傳。使華閱討右官。杜注。閱。元子。代元為右師。昭十六年傳。華亥代合比為右師。二十二年傳。樂大心為右師。哀十七年傳。右師皇瑗。十八年傳。皇緩為右師。無所謂公子申也。疑公子成即公子申。
291 	甫爽氏。宋大夫甫爽之後。氏族略。
292 	澍桉辯証引世本云。宋有大夫甫爽文叔。
293 	乾獻氏。宋司徒華定為乾獻氏。氏族略。
294 	澍桉辯証引世本。定下有後字。路史注引乾獻氏三字。
295 	公朱氏。楚大夫公朱高出宋公子朱。宋義事懷王。封武信君為氏。路史注。
296 	澍桉姓氏辯証引世本云。公朱。宋公子朱之後。又桉宋義事懷王云云。是宋衷注文羼入。又桉楚有公子朱為息公。穆王二年。子朱圍江。事見左傳。公朱氏宜即其後。此云出宋公子朱。未審。淮南子云。太宰子朱。侍飯於令尹子國。子國啜羹而熱。投漿而沃之。明日。子朱辭官而歸。當即公子朱也。
297 	師延氏。宋有樂人師延。世掌樂職。後有宋大夫師延宜。廣韻。
298 	子革氏。宋司城子革之後。又云。季平子支孫。亦為子革氏。元和姓纂。氏族略。
299 	澍桉鄧名世云。二說皆誤。宋無子革。唯樂喜。字子罕。為宋司城。宜出自姬姓，鄭穆公子子然生丹。字子革。奔楚。為右尹。後人以為子革氏。又桉宋樂喜。字子罕。為司城。其後以司城為氏。非子革氏也。
300 	老成氏。宋有大夫老成方。廣韻。
301 	澍桉列仙傳。老成子從尹文先生學幻者。在齊定公時。氏族略云。老成子著書十篇。言黃老之道。甄鸞注徐岳數術記云。四維者。老成子所造也。
302 	墨夷氏。宋襄公子墨夷須為大司馬。後有墨夷皋。氏族略。
303 	澍桉文十八年傳。文公弒昭公而自立。昭公子將奉公母弟須以作亂。公殺須。不知即墨夷須否。
304 	仲行氏。宋大夫有仲行氏。晉大夫仲行寅。姓氏辯証。
305 	澍桉姓纂氏族略引云。宋有仲行寅。晉有仲行氏。與此皆誤。蓋仲行即中行。中行寅。中行吳之子。宋無其人也。宋有仲氏。公孫師之子仲江。江之孫幾。幾字佗。佗為卿。事景公。
306 	公族昭子郢之後。子郢氏。元和姓纂。
307 	靈子郢也。郢字子南。昭一作時。誤。　澍桉子郢。
308 	大夫成叔承之後。承姓。漢書注。
309 	大夫承之後。有脫字。大夫承成之後。辯証引云。　澍桉氏族略引世本云。承氏。
310 	司寇。以官為氏。司寇亥即其裔也。靈公之子公子郢之後。郢之子孫為司寇氏。氏族略。
311 	澍桉禮記。司寇惠子之喪。鄭注。惠子。將軍文子彌牟之弟。惠叔蘭也。生虎者。據禮記疏。則司寇氏宜為司寇惠子之後。
312 	文公後卷子。子州氏焉。卷子氏。姓氏辯証。
313 	靈公子昭生子郢。郢生文子才芳。為將軍明。將軍氏。氏族略。
314 	澍桉辯証引世本云。靈公子郢生文子彌牟。為將軍氏。禮記將軍文子是也。夾漈作才芳。誤。且世譜子郢者。靈公之子。不聞有子昭也。
315 	公族羌之孫憲。為羌憲氏。羌憲氏。姓氏辯証。
316 	公族有羌師氏。羌師氏。姓氏辯証。
317 	將軍文子生慎子會生強梁。因氏焉。秦有左庶子長水校尉強梁皋。強梁氏。氏族略。
318 	有王孫賈。出自周頃王之後。王孫賈之子。自以去王室久。改為賈孫氏。賈孫氏。廣韻。
319 	康叔孫封於常。後有常氏恆氏。常氏。路史。
320 	澍桉老聃師常從。楚有恆思公。
321 	有史朝朱駒。史朝氏。廣韻。姓氏急就章。
322 	史晁之後。與孫愐引異。晁與朝字通。　澍桉氏族略引世本云。史晁氏。
323 	子孔氏。鄭穆公生公子喜字子孔之後。姓氏辯証。
324 	澍桉春秋有二子孔。司徒孔生公孫洩。洩生孔張。字子孔。生子良。又桉喜宜作嘉。魯孔父亦名嘉也。鄭殺公子嘉。子良奔楚。
325 	子罕氏。鄭穆公子喜字子罕。生子展舍之。舍之生子皮虎。姓氏辯証。
326 	澍桉或作子軒氏。春秋罕氏無子字。虎字子皮。又為子皮氏。虎生嬰齊及魋。嬰齊生達公孫鋤。常為馬師。遂為馬師氏。
327 	子游氏。鄭穆公生子偃字子游之後。姓氏辯証。
328 	澍桉春秋鄭游氏無子字。游生公孫蠆。蠆生游眅。眅生良及吉。游眅奪人妻。其夫殺眅。於是廢游良而立吉。吉生速。吉之從祖曰游楚。楚亦穆公孫。與公孫黑爭妻。公孫僑放楚於吳。
329 	馮。歸姓。鄭大夫馮簡子之後。氏族略。
330 	去疾氏。鄭穆公子去疾之後。去疾字子良。又有良氏。所以別族。氏族略。
331 	澍桉杜預左傳注。去疾。穆公庶子。此七穆之始。又桉公子去疾。亦曰疾。字子良。後遂為良氏。靈公元年。公子歸生弒靈公。國人立去疾。去疾辭曰。以賢則去疾不足。以順則公子堅長。乃立襄公。去疾子輒。字子耳。為司空。
332 	子國氏。鄭穆公生子國發。發生子產僑簡成子。僑生子思參。參生子玉珍武子。珍生子樂卑。顯莊子。為子國氏。氏族略。姓氏辯証。
333 	澍桉春秋子產家止謂之國氏。又桉發字子國。僑字子產。又字子美。參字子思。參謚曰桓。簡成子。疑子產謚也。然不見左傳。
334 	子然氏。鄭穆公子子然之後。姓氏辯証。
335 	Œ　澍桉七穆然。氏無子字。又桉公子然。宋子所生。然氏之先也。晉人執成公我。立大子頑。成公四年。晉伐我而歸公以求成。公子然及晉盟於修澤。子然子曰丹。然明蓋子然之後。
336 	封父氏。鄭大夫封父彌真之後。路史注。
337 	封人氏。鄭封人之後。因氏焉。路史。
338 	澍桉封人與封父。疑即一姓。因字形近而訛。
339 	子師氏。鄭有子師僕。廣韻。
340 	澍桉左襄公十年傳。初子駟為田洫。司氏堵氏侯氏子師氏皆喪田。於是子駟當國。尉止司臣侯晉堵女父子師僕帥賊以入。晨攻執政於西宮之朝。
341 	恆氏。唐叔孫封楚。有恆思公。後有恆氏。國名記。
342 	澍桉氏族略引世本云。恆氏。楚大夫恆思公之後。一引有有常氏三字。唐一作康。封楚作封恆。
343 	楚季氏。楚若敖生楚季。因氏焉。陳大夫有楚季融。氏族略。
344 	慶父氏。楚大夫慶父之後。氏族略。
345 	厘子氏。出自厘子觀起之後。楚大夫有厘子班。氏族略。
346 	廉生季融。子孫氏焉。『季融氏。楚氏族略。
347 	澍桉杜注左傳。以射師為廉。服虔則謂射師。若敖子班也。子慎說誤。『
348 	子午氏。楚公子午之後。齊大夫子午明。元和姓纂。
349 	澍桉公子午。字子庚。莊王之子也。初為共王司馬。共王三十年。秦嬴歸於我。午聘於秦。為夫人寧。康王時代公子貞為令尹。與蒍子馮公子格侵鄭。
350 	子季氏。楚公族子季氏。姓氏辯証。
351 	涉其氏。楚有大夫涉其氏。春秋涉其拏是也。姓氏辯証。
352 	澍桉廣韻引世本云。楚大夫涉其帑。又桉左定五年傳云。吳入楚。楚昭王奔隨。將涉於成臼。藍尹亹涉其孥。不與王舟。及寧。王欲殺之云云。是藍尹亹自以舟送其妻子濟水。非有人姓涉其名孥者也。世本殆誤。或仲子等益。非原文。
353 	伍參氏。楚伍參之後。支孫以為氏。國語。楚昭王時有伍參蹇。氏族略。
354 	澍桉辯証引世本云。伍參氏。伍參之後。楚昭王時有伍參蹇。又桉杜注。伍參。伍奢之祖父。奢。伍舉子。伍員之父。舉為參之子。
355 	強。因氏焉。『強氏。羋姓。若敖生『氏族略。
356 	澍桉鄧名世云。即左傳所謂女強。又桉左傳有『『御疆。無『女強也。
357 	強生班。因氏焉。『班氏。羋姓。『氏族略。
358 	『　澍桉姓氏辯証引世本云。強生班。因氏焉。又桉莊十三年傳。楚公子元歸自伐鄭而處王宮。『射師諫。則執而梏之。秋。申公『班殺子元。杜注。射師。『廉也。服虔曰。射師。若敖子『『班也。正義云。射師被梏。不言舍之。何以得殺子元。知射師與班。必非一人。杜譜以射師若敖子。班若敖孫。
359 	它氏。楚平王孫有田公它成。荀子注。
360 	=　澍桉急就章注引世本云。楚平王孫有田成它氏。與楊倞引異。疑有文。
361 	子芒氏。陳僖子子子芒後。路史注。
362 	澍桉路史注又引世本云。陳僖子子芒之後。氏族略引陳作齊。雲齊僖公生盈字子芒之後。芒或作竺。
363 	子尚氏。陳僖公生廩丘子尚意茲。因氏焉。國語。鄭大夫子尚伯父。氏族略。
364 	澍桉路史注引世本云。子尚氏。僖子生廩丘子尚為氏。又桉鄭樵既引子尚氏。齊僖公生廩丘子尚意茲。因氏焉。複引陳僖子生廩丘子尚意茲疑訛。
365 	子穆氏。陳僖子生子穆安。因為子穆氏。姓氏辯証。路史注。
366 	澍桉路史注引世本云。陳僖子子子穆安後。
367 	少西氏。少西子穆。僖子子穆安後。路史注。
368 	澍桉氏族略引世本云。陳公子夏之後。別為少西氏。又桉徵舒祖子夏。名少西。是為少西氏。
369 	門氏。『門氏。陳有『廣韻。
370 	栕郵稀３祿腹生昭子來將孫卑為栕郵稀Ｐ帳媳韁ぁ
371 	澍桉鄧元亞引作威公。避宋諱。今改正。
372 	子石氏。陳桓子生子石難。自別為子石氏。路史注。
373 	澍桉路史注引世本云。子石氏。桓公生子石。後為氏。氏族略引云。陳桓子生書字子占之後。
374 	子沮氏。陳烈子生子沮與。後為子沮氏。姓氏辯証。
375 	澍桉路史注引世本云。子沮氏。陳烈子之後。氏族略引云。陳桓公生子輿。為子沮氏。
376 	子獻氏。陳桓公孫子獻之後。氏族略。
377 	澍桉桓公一作桓子。
378 	子占氏。陳桓子生書字子占之後。氏族略。
379 	澍桉鄧名世曰。占出媯姓。陳公子完裔孫陳無宇之子書。字子占。後人以字為氏。又桉辯証引世本云。陳威子占書。書生良堅。堅子以王父字為氏。
380 	仲行氏。秦三良仲行之後。氏族略。
381 	公金氏。秦公子金之後有公金氏。急就章注。姓氏辯証。
382 	蜀無姓。相承雲黃帝後世子孫也。史記索隱。
383 	澍桉路史注引世本云。蜀世每世相承為黃帝後。又桉褚先生史記云。蜀王。黃帝後世也。司馬貞云。黃帝二十五子。分封賜姓。或於蠻夷。蓋當然也。蜀王本紀云。朱提有男子杜宇。從天而下。自稱望帝。亦蜀王也。則杜姓出唐杜氏。蓋陸終氏之胤。亦黃帝之後也。又桉昭十三年傳。楚共王與巴姬埋璧。則巴國姬姓也。與世本所云黃帝後者合。陸德明曰。黃帝。姬姓。
384 	巴氏。巴子國。子孫以國為氏。氏族略。宋注。其地巴郡江州縣。
385 	#巴郡南郡蠻。本有五姓。巴氏樊氏瞫氏相氏鄭氏。皆出於武落鍾離山。其山有赤黑二穴。巴氏之子生於赤穴。四姓之子皆生黑穴。未有君長。俱事鬼神。乃共擲劍於石穴。約能中者奉以為君。巴氏子務相乃獨中之。皆嘆。又令各乘土船。約能浮者當以為君。餘姓悉沈。唯務相獨浮。因共立之。是為廩君。乃乘土船。從夷水至鹽陽。鹽水有神女。謂廩君曰。此地廣大。魚鹽所出。願留共居。廩君不許。鹽神莫輒來取宿。旦即化為蟲。與諸蟲飛。蔽掩日光。天地晦冥。積十餘日。廩君伺其便。因射殺之。天乃開明。廩君於是乎君於夷城。四姓皆臣之。後漢書注。
386 	澍桉此段見漢書南蠻傳。李賢注云。以上見世本。是範氏據世本為言也。今補之。姓氏辯証亦引作世本。又桉武落鍾離山。一名難留山。在長陽縣西北七十八里。一云即夷陵巴山也。夷陵郡巴山縣清江水。一名夷水。
387 	廩君名務相。姓巴。與樊氏暉氏相氏鄭氏凡五姓。俱出皆爭神。以土為船。雕文畫之。而浮於水中。約船浮者當立為君。他姓船不能浮。獨廩君船浮。因立以為君長。北堂書鈔。太平御覽。
388 	澍桉氏族略以廩君為己姓。蓋字之誤。晉書載記暉氏作氏。即皞也。故廣韻云。皞姓出武落鍾離山黑穴中。事見蜀錄。後漢書作曋。音審。一作媓。相氏一作氏。誤。又桉路史注引世本云。巴郡蠻本有五姓。皆出武羅鍾離山。巴氏生黑穴。樊瞫相鄭四姓之子。俱事鬼神。後巴氏臣四姓而居夷城。為廩君。世尚秦女。與此略殊。
389 	廩君之先。故出巫誕也。落中一作鍾。山石穴。中有二所。其一赤色。其一色黑。如丹漆狀。廩君出於赤色。餘姓亦出黑穴。廩君曰務相。姓巴氏。與樊氏瞫氏相氏鄭氏五姓俱出。未有君長。皆爭神。廩君五姓皆登呼笱ㄎ蕁Ｒ越４討。劍不能著。獨廩君劍著而縣於穴屋。因立為君。太平寰宇記。
390 	澍桉南蠻傳注引首句。巫蛋作巫誕。
391 	廩君乘土船至鹽場。鹽水神女子止廩君。廩君不聽。鹽神為飛蟲。諸神從而飛蔽。日為之晦。廩君不知東
392 	西所向。七日七夜。以青縷遺鹽神。曰。嬰此即相宜云。與爾俱生。弗宜將去。鹽神受縷而嬰之。應青縷所射。鹽神死。天則大開。後漢書注。太平御覽。
393 	澍桉一引云鹽神受縷而纓之。廩君即立陽石上。應青縷而射之。中鹽神。鹽神死。天乃大開。
394 	氏。
395 	澍桉宋龐元英文昌雜錄云。梁四公子。一人姓名傑。音萬。傑音傑。天齊人。昭明太子云。出世本字亦作簡。出三齊記。傑出竹書紀年。今據補。
396 	西氣氏。廣韻。
397 	澍桉左傳三十二年疏云。西氣。或字或氏。不可明。非也。如世本言。是姓。又桉淮南子人閒訓注作西乙。因形近而訛。如戰國楚策江乙。韓子內儲作江乞也。史秦紀以術為蹇叔子。唐世系表以西乞為孟明子。均謬。
398 	公文氏。辯証。
399 	澍桉王符氏姓志云。公族有公文氏。又桉左哀十四年傳。向魋出於地。公文氏攻之。二十五年傳。公使侍人納公文懿子之車於池。注。即公文要。莊子。公文軒見右師而驚。司馬彪注。公文軒。姓公文。名軒。宋人也。
《世本卷第四》[View] [Edit] [History]
1 	帝系篇。
2 	澍桉孔穎達尚書正義云。桉今世本帝系。及大戴禮五帝德。並家語宰我問。太史公五帝本紀。皆以黃帝為五帝。此乃史籍明文。而孔君不從之者。原由世本經於暴秦。為儒者所亂。大戴禮本紀出於世本。以此而同。詩生民疏云。大戴禮帝系篇云云。家語世本。其文亦然。毛亨作詩傳。司馬遷為五帝本紀。皆依用焉。又云。大戴禮出於世本。是指帝系篇言也。一切經音義云。世本有帝系篇。謂子孫相繼續也。唐志云。宋均注帝譜世本七卷。所云帝譜。即帝系譜也。
3 	三皇譜。
4 	太昊伏羲氏。路史。
5 	澍桉史記正義。太史公依世本大戴禮。以黃帝顓頊帝嚳唐堯虞舜為五帝。譙周應劭宋均皆同。而孔安國尚書序。皇甫謐帝王世紀。孫氏注世本。並以伏羲神農黃帝為三皇。少昊顓頊高辛唐虞為五帝。
6 	伏羲氏人定時生。路史注引帝系譜。
7 	澍桉孝經河圖云。伏羲在亥。得人定之應。張說大衍文符歷序云。謹以十六年八月端五。赤光照室之
8 	夜。皇雄成紀之辰。是以為八月五日矣。非也。又桉太平御覽。路史注帝系譜。即世本帝系篇也。故隨書藝文志有宋均帝譜世本七卷。今故列入。
9 	伏羲樂曰扶來。路史注引帝系譜。
10 	澍桉扶來。一作扶犁。亦即鳳來也。古來同音。
11 	女媧氏命娥陵氏制都良管。以一天下之音。命聖氏為斑管。合日月星辰。名曰充樂。既成。天下無不得理。太平御覽路史注引帝系譜。
12 	祝融氏。路史。
13 	澍桉羅泌云。白虎儒通義。以祝融為三皇。宋衷論三皇。亦數祝融而出黃帝。宋均亦以祝融為皇。今據補。
14 	尊盧氏。路史。
15 	澍桉羅泌云。世本尊盧在伏羲後。又桉帝王世紀。尊盧後為混沌。昊英。有巢。朱襄。應劭風俗通。因班固之序。謂為太昊之世侯者非矣。
16 	炎帝神農氏。左傳昭公十七年疏。宋仲子曰。炎帝即神農氏。炎帝身號。神農代號也。
17 	澍桉孝經鉤命決注。神農名軌。春秋命歷序云。名石年。元命包云。母安登。少典妃。
18 	神農樂曰扶持。路史引帝系譜。
19 	澍桉通典云。神農樂名扶持。亦曰下謀。孝經鉤命決云。神農之樂曰下謀。太平御覽載樂書引禮記云。神農播種百穀。濟育生。造五弦之琴。演六十四卦。承基立化。設降神謀。故樂曰下謀。以名功也。或云神農命邢夭作扶犁之樂。制豐年之詠以薦厘。是曰下謀也。
20 	黃帝娶於西陵氏之子。謂之累祖。產青陽及昌意。昌意生顓頊。顓頊生鯀。左傳昭公十七年疏。山海經注。
21 	澍桉此與大戴帝系世次相合。漢律歷志及帝系三統歷。皆以鯀為高陽五世孫。此云顓頊生鯀。失其次矣。又桉西陵氏姓方雷。故晉語云。青陽。方雷氏之甥也。累通作雷。大戴禮史記作嫘祖。漢書人表作絫祖。竹書云。昌意降居若水。產帝乾荒。乾荒即韓流也。生帝顓頊。海內經亦云韓流生顓頊。與世本戾。一引黃帝下有有熊氏三字。
22 	黃帝生玄囂。玄囂生僑極。僑極生帝嚳。帝嚳生堯。尚書舜典疏。宋衷云。玄囂青陽。是為少昊。繼黃帝立者。
23 	澍桉司馬貞云。宋衷云。玄囂青陽。是為少昊。繼黃帝立者。今此紀下云。玄囂不得在帝位。則太史公意玄囂非少昊明矣。而此又云玄囂是為青陽。當是誤也。
24 	黃帝為其子昌意取蜀山氏。昌意之子乾荒。亦娶蜀山氏。路史。
25 	五帝譜。
26 	青陽即是少。黃帝之子。代黃帝而有天下。號曰金天氏。左昭十七年疏。宋仲子曰。青陽即是少。黃帝之子。代黃帝而有天下。號曰金天氏。少身號。金天氏代號也。史記注。
27 	=　澍桉左昭元年疏引云。帝少金天氏。左疏又引世本云。顓頊。黃帝之臣。有。顓頊紹少昊金天之政。乘辰而王。故亦曰金天氏。
28 	少昊。黃帝之子。名契。字青陽。黃帝歿。契立。王以金德。號曰金天氏。同度量。調律呂。封泰山。作九泉之樂。以鳥紀官。董逌錢譜路史後紀。宋注云。少昊名摯。路史。
29 	澍桉周書嘗麥篇云。乃命少昊清司馬鳥師以正五帝之官。故名曰質。張衡集引此書。以為清即青陽也。然考皇甫謐亦以青陽即少昊。史記謂青陽即玄囂。降居江水。不在帝位。與宋仲子注大舛。
30 	昌意生高陽。是為帝顓頊。玉篇。宋衷云。顓頊名高陽。有天下號也。索隱。
31 	澍桉玉篇引世本。下又云。顓者專也。頊者正也。言能專正天之道也。此三句亦當是宋注。
32 	顓頊母濁山氏之子。名昌僕。海內經注。
33 	澍桉濁山氏。即蜀山氏也。昌僕。帝王世紀作景僕。名女樞。是為阿女。所謂淖子也。感瑤光於幽防而生顓頊。見含神霧。
34 	顓頊娶於勝墳氏之子。謂女祿。是生老童。太平御覽。宋衷注。勝墳。國名。
35 	澍桉山海經注。左昭公十七年疏引世本云。顓頊娶於滕王賁氏。謂之女祿。產老童。又桉大戴記作勝奔。一作滕隍。埤蒼云。女瘡牎ｒУ燮廾也。譙周云。老童即卷章。
36 	高陽生稱。稱生卷章。卷章生黎。左昭二十九年疏。
37 	澍桉山海經云。顓頊生伯服。吳任臣引世本云。顓頊生偁。偁字伯服。譙周云。老童即卷章。然則老童非顓頊生矣。世本之言。不應錯互。當是注文羼入。
38 	老童娶於根水氏。謂之驕福。產重及黎。山海經注。
39 	澍桉史記楚世家注。徐廣引世本云。老童生重黎及吳回。淮南子注。顓頊之孫。老童之子吳回。一名黎。為高辛火正。號祝融。潛夫論姓氏志。黎。顓頊氏裔子吳回。王符高誘並以黎即吳回。考重氏黎氏二官。代司天地。重為木正。黎為。火正。據左傳少昊氏之子曰重。顓頊之子曰黎。今以重黎為一人。乃是顓頊之孫。劉氏曰。少昊氏之後曰重。顓頊氏之後曰重黎。對彼重則單稱黎。若自言當家則稱重黎也。史記楚世家。帝嚳誅重黎。而以其弟吳回為重黎後。複居火正。為祝融。是以重黎為一人。吳回為一人。世本分重黎為二人。微不同耳。孔安國曰。重即羲。黎即和。是重黎原二人也。此與左疏不同。又山海經云。顓頊生老童。老童生祝融。即重黎也。根水。史作即水。又作竭水。驕福。大戴記山海經引世本作驕禍。人表作驕極。
40 	老童生重黎及吳回。生陸終。徐廣史記注。太平御覽。
41 	是也。參胡者韓是也。彭祖者彭城是也。鄶人者鄭是也。曹姓者邾是也。季連者楚是也。陸終娶於鬼方氏之妹。謂之女嬇。是生六子。孕三年而不育。剖其左脅。獲三人焉。剖其右脅。獲三人焉。其一曰樊。是為昆吾。其二曰惠連。是為參胡。其三曰籛鏗。是為彭祖。其四曰求言。是為鄶人。其五曰安。是為曹姓。其六曰季連。是為礙乾姓。季連產付祖氏。付祖氏產穴熊。九世至於渠婁鯀。出自熊渠有三人。其孟之名為庸。為句袒王。其中之名為紅。為鄂王。其季之名為疵。為就章王。昆吾者索隱。宋注。女嬇。鬼方國君之妹。路史。鬼方於漢。則先零羌是也。文選趙充國贊注。昆吾。國名。已姓所出。參胡。國名。斯姓。無後。史記注。彭祖。姓籛。名鏗。在商為守藏史。在周為枉下史。年八百歲。莊子釋文。求言。名也。妘一作姬。姓所出。鄶國也。史記注。鄶人即檜之祖也。詩正義。晏安。名也。曹姓者。諸曹所出也。季連。名也。芊姓。諸楚所出。楚之先。詩正義。
42 	澍桉水經注引世本云。鄶人者。鄭是也。鄭桓公問於史伯曰。王室多難。予安逃死乎。史伯曰。虢鄶。公之民。遷之可也。鄭氏東遷。虢鄶獻十邑焉。亦系宋注。又桉水經注引剖作啟。下剖字作破。獲三人焉作三人出焉。求言作萊言。是為鄶人作是謂之鄶。嬇作隤。籛下無鏗字。他本引鄶上有雲字。庸作康。庸上有無字。袒作亶。就作戚。是作氏。世本此段文。與大戴禮同。今據補。御覽引不全。
43 	帝嚳高辛氏。史記索隱。宋衷曰。高辛。地名。因以為號。嚳其名也。
44 	澍桉帝王世紀。高嚳名。一作逡。生而自言其名也。十道志。襄邑有高辛城。張晏曰。高陽高辛。皆所興之地名。顓頊與嚳。皆以字為號。上古質故也。高辛為地名。如仲子說。然仲子以嚳為名。則失之。
45 	帝嚳年十五歲。佐顓頊有功。封為諸侯。邑於高辛。路史引帝系譜。
46 	澍桉帝王世紀。高辛。姬姓也。其母生見其神異。自言其名為逡。齔齠有德。年十五而佐顓頊。三十登位。都亳。以人事紀官。是士安依世本為說。
47 	嚳。黃帝之曾孫。路史。太平御覽。
48 	澍桉漢志。帝嚳。青陽玄囂之子。史記則云高辛父曰蟜極。
49 	帝嚳卜其四妃之子。皆有天下。上妃有邰氏之女。曰姜嫄。而生后稷。次妃有娀氏之女。曰簡狄。而生契。次妃陳鋒氏之女。曰慶都。生帝堯。下妃娵訾氏之女。曰常儀。生摯。生民詩正義。太平御覽。藝文類聚。
50 	澍桉生民疏云。大戴禮帝系篇曰。帝嚳卜其四妃之子。皆有天下云云。家語世本。其文亦然。毛亨作詩傳。司馬遷為五帝本紀。皆依用焉。路史引元作上。太平御覽引簡狄下而字作是產二字。藝文類聚引鋒作酆。摯上有帝字。郭璞注山海經。姜嫄。帝嚳二妃。誤矣。
51 	帝嚳四妃陳豐生帝堯。封於唐。高辛氏衰。天下歸之。木生火。故為火德。天下號為陶唐氏。即位七十載。
52 	澍桉前漢律歷志引唐帝系。系世本文。今據補。
53 	帝嚳生堯。書舜典疏。
54 	澍桉孔疏云。世本。堯是黃帝玄孫。舜是黃帝八代之孫。
55 	帝堯為陶唐氏。書五子之歌疏。
56 	堯取散宜氏子。謂之女皇。太平御覽。宋衷曰。女皇是生丹朱。
57 	澍桉散宜氏。路史作富宜氏。
58 	女皇生丹朱。路史。
59 	澍桉太平御覽引尚書逸篇云。丹朱不肖。舜使居房丹淵為諸侯。號曰丹朱。羅泌云。堯使居之丹也。說文引虞書作丹絑。
60 	顓頊產窮系。窮系產敬康。敬康產句芒。句芒產蟜牛。蟜牛產瞽R。瞽R產重華。是為帝舜。及產象傲。太平御覽。三代世表。宋衷注云。一云窮系。謚也。
61 	澍桉史記索隱云。窮蟬。世本作窮系。今太平御覽引作系蟬者誤。又桉窮系。舜之高祖。舜為黃帝八世孫也。大戴禮文與此同。而世表雲句望生蟜牛。蟜牛生瞽瞍。索隱云。世表依世本。不知何以差互如是。又桉舜母握登。象為東澤氏女曰壬女所生。與顆手同產。
62 	顓頊生窮蟬。六世生舜。處虞之溈汭。堯嬗以天下。火生土。故為土德。天下號曰有虞氏。即位五十載。
63 	澍桉律歷志引帝系。與大戴記帝系篇不同。是世本文也。今據補。
64 	舜妃娥盲女罃。索隱。
65 	澍桉孔疏云。桉世本堯是黃帝玄孫。舜是黃帝八代孫。計堯女於舜之曾祖為四世從姊妹。以之為妻。於義不可。世本之言。未可據信。或者古道質故也。路史餘論呂梁碑中紀虞帝之世云舜祖幕。幕生窮蟬。窮蟬生敬康。敬康生喬牛。喬牛生瞽瞍。瞽瞍生舜云云。質之於傳。惟無句望。不箸出自黃帝。諒得其正。又桉盲與皇。聲相近。汲古文葬後育於渭。又系盲字之訛。地理志。陳倉有舜妻育祠。後盲即娥皇也。罃即女英。人表亦作罃。一引作瑩。非。大戴禮帝系篇。舜娶於帝堯之子。謂之女匽氏。一作少匽。尸子云。妻之以媓。媵之以娥。此二妃皆堯女。尸佼以媓娥分為二。不數女英。誤矣。鄭注禮記云。舜有三妃。其一即登比也。或謂娥即女英。則世本有娥盲。又有女罃。不其複乎。司馬貞曰。列女傳云。二女。長曰娥皇。次曰女英。是矣。
66 	舜時西王母獻白環及佩。文選景福殿賦注。北堂書鈔。
67 	澍桉御覽引世本云。獻白環玉玦。藝文類聚引佩亦作玦。又桉伏勝尚書大傳云。舜以天德嗣堯。西王母來獻玉管瑞應圖。黃帝時。西王母使乘白鹿獻白環之休符。舜時複來獻。
68 	祝融曾孫生伯夷。封於呂。為舜四岳。太平御覽。藝文類聚。
69 	澍桉毛奇齡云。如世本言。書之言舜咨四岳。僉曰伯夷。為難通矣。蓋四岳姜姓。伯夷亦姜姓。故國語云。姜。伯夷之後也。則伯夷與四岳。祇同姓耳。然海內經云。伯夷父生西嶽。周語胙四嶽國。命為侯伯。賜姓曰姜。氏曰有呂。山經言伯夷父生西嶽。蓋其父本為四岳。至其子纂修舊勛。故複為西嶽也。毛氏說無據。