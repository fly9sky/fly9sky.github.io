---
layout: post
title: 《人间词话》札记
description: 读《人间词话》札记
date: 2022-12-28 13:58:01
---

# 人間詞話 王国维
1 	第一部分：正文６４節
2 	王國維，字靜安，晚號觀堂，浙江海寧人。生於清光緒三年，卒於１９２７年，享年５１。王氏為近代博學通儒，功力之深，治學範圍之廣，對學術界影響之大，為近代以來所僅見。其生平著作甚多，身後遺著收為全集者有《王忠愨公遺書》，《王靜安先生遺書》，《王觀堂先生全集》等數種。《人間詞話》一書乃是王氏接受了西洋美學思想之洗禮後，以嶄新的眼光對中國舊文學所作的評論，具有劃時代的意義，向來極受學術界重視。§1。01一
3 	詞以境界為最上。有境界則自成高格，自有名句。五代北宋之詞所以獨絕者在此。
4 	§1。02二
5 	有造境，有寫境，此理想與寫實二派之所由分。然二者頗難分別。因大詩人所造之境，必合乎自然，所寫之境，亦必鄰於理想故也。
6 	§1。03三
7 	有有我之境，有無我之境。「淚眼問花花不語，亂紅飛過秋千去。１」「可堪孤館閉春寒，杜鵑聲裏斜陽暮。２」有我之境也。「採菊東籬下，悠然見南山。３」「寒波澹澹起，白鳥悠悠下。４」無我之境也。有我之境，以我觀物，故物我皆著我之色彩。無我之境，以物觀物，故不知何者為我，何者為物。古人為詞，寫有我之境者為多，然未始不能寫無我之境，此在豪傑之士能自樹立耳。
8 	１馮延巳「鵲踏枝」：「庭院深深深幾許？楊柳堆煙，簾幕無重數。玉勒雕鞍游冶處，樓高不見章臺路。雨橫風狂三月暮，門掩黃昏，無計留春住。淚眼問花花不語，亂紅飛過秋千去。」
9 	２秦觀「踏沙行」：「霧失樓臺，月迷津度，桃源望斷無尋處。可堪孤館閉春寒，杜鵑聲裏斜陽暮。驛寄梅花，魚傳尺素，砌成此恨無重數。郴江幸自郴山，為誰流下瀟湘去！」
10 	３陶潛「飲酒詩」第五首：「結廬在人境，而無車馬喧。問君何能爾，心遠地自偏。採菊東籬下，悠然見南山。山氣日夕佳，飛鳥相與還。此中有真意，欲辨已忘言。」
11 	４元好問「穎亭留別」：「故人重分攜，臨流駐歸駕。乾坤展清眺，萬景若相借。北風三日雪，太素秉元化。九山鬱崢嶸，了不受陵跨。寒波澹澹起，白鳥悠悠下。懷歸人自急，物態本閑暇。壺觴負吟嘯，塵土足悲□〔詫換口旁〕。回首亭中人，平林淡如畫。」
12 	§1。04四
13 	無我之境，人惟於靜中得之。有我之境，於由動之靜時得之。故一優美，一宏壯也。
14 	§1。05五
15 	自然中之物，互相限制。然其寫之於文學及美術中也，必遺其關系，限制之處。故雖寫實家，亦理想家也。又雖如何虛構之境，其材料必求之於自然，而其構造，亦必從自然之法則。故雖理想家，亦寫實家也。
16 	§1。06六
17 	境非獨謂景物也。喜怒哀樂，亦人心中之一境界。故能寫真景物，真感情者，謂之有境界。否則謂之無境界。
18 	§1。07七
19 	「紅杏枝頭春意鬧１」，著一「鬧」字，而境界全出。「雲破月來花弄影２」，著一「弄」字，而境界全出矣。
20 	１宋祁「玉樓春」春景：「東城漸覺風光好，轂皺波紋迎客楫。綠揚煙外曉寒輕，紅杏枝頭春意鬧。浮生長恨歡娛少，肯愛千金輕一笑。為君持酒勸斜陽，且向花間留晚照。」
21 	２張先「天仙子」時為嘉禾小□〔卒加單人旁〕，以病眠，不赴府會：「水調數聲持酒聽，午醉醒來愁未醒。送春春去幾時回？臨晚鏡，傷流景，往事後期空記省。沙上並禽池上暝，雲破月來花弄影。重重簾幕密遮燈，風不定，人初靜，明日落紅應滿徑。」
22 	§1。08八
23 	境界有大小，不以是而分優劣。「細雨魚兒出，微風燕子斜１」何遽不若「落日照大旗，馬鳴風蕭蕭２」。「寶簾閑掛小銀鉤３」何遽不若「霧失樓臺，月迷津渡４」也。
24 	１杜甫「水檻遣心二首」之一：「去郭軒楹敞，無村眺望賒。澄江平少岸，幽樹晚多花。細雨魚兒出，微風燕子斜。城中十萬戶，此地兩三家。」
25 	２杜甫「後出塞五首」之一：「朝進東門營，暮上河陽橋。落日照大旗，馬鳴風蕭蕭。平沙列萬幕，部伍各見招。中天懸明月，令嚴夜寂寥。悲笳數聲動，壯士慘不驕。借問大將誰，恐是霍嫖姚。」
26 	３秦觀「浣溪沙」：「漠漠輕寒上小樓，曉陰無賴似窮秋，淡煙流水畫屏幽。自在飛花輕似夢，無邊絲雨細如愁，寶簾閑掛小銀鉤。」
27 	４秦觀「踏沙行」見三注。
28 	§1。09九
29 	嚴滄浪《詩話》謂：「盛唐諸人，唯在興趣。羚羊掛角，無跡可求。故其妙處，透徹玲瓏，不可湊泊。如空中之音、相中之色、水中之月、鏡中之象，言有盡而意無窮。」余謂：北宋以前之詞，亦復如是。然滄浪所謂興趣，阮亭所謂神韻，猶不過道其面目，不若鄙人拈出「境界」二字，為探其本也。
30 	§1。10十
31 	太白純以氣象勝。「西風殘照，漢家陵闕。１」寥寥八字，遂關千古登臨之口。後世唯範文正之漁家傲２，夏英公之喜遷鶯３，差足繼武，然氣象已不逮矣。
32 	１李白「憶秦娥」：「簫聲咽，秦娥夢斷秦樓月。秦樓月，年年柳色，灞陵傷別。樂游原上清秋節，咸陽古道音塵絕。音塵絕，西風殘照，漢家陵闕。」
33 	２範仲淹「漁家傲」秋思：「塞下秋來風景異，衡陽雁去無留意。四面邊聲連角起。千嶂裏，長煙落日孤城閉。濁酒一杯家萬里，燕然未勒歸無計。羌管悠悠霜滿地。人不寐，將軍白發征夫淚。」
34 	３夏竦「喜遷鶯令」：「霞散綺，月垂鉤。簾卷未央樓。夜涼銀漢截天流，宮闕鎖清秋。瑤臺樹，金莖露。鳳髓香盤煙霧。三千珠翠擁宸游，水殿按涼州。」
35 	§1。11十一
36 	張皋文謂：「飛卿之詞，深美閎約１。」余謂：此四字唯馮正中足以當之。劉融齊謂：「飛卿精妙絕人。２」差近之耳。
37 	１張惠言《詞選序》：「唐之詞人，溫庭筠最高，其言深美閎約。」
38 	２劉熙載《藝概》卷四《詞曲概》：「溫飛卿詞精妙絕人，然類不出乎綺怨。」
39 	§1。12十二
40 	「畫屏金鷓鴣１」，飛卿語也，其詞品似之。「弦上黃鶯語２」，端己語也，其詞品亦似之。正中詞品，若欲於其詞句中求之，則「和淚試嚴妝３」，殆近之歟？
41 	１溫庭筠「更漏子」：「柳絲長，春雨細。花外漏聲迢遞。驚塞雁，起城烏。畫屏金鷓鴣。香霧薄，透簾幕。惆悵謝家池閣。紅燭背，繡簾垂。夢長君不知。」
42 	２韋莊「菩薩蠻」：「紅樓別夜堪惆悵，香燈半卷流蘇帳。殘月出門時，美人和淚辭。琵琶金翠羽，弦上黃鶯語。勸我早歸家，綠窗人似花。」
43 	３馮延巳「菩薩蠻」：「嬌鬟堆枕釵橫鳳，溶溶春水楊花夢。紅燭淚闌幹，翠屏煙浪寒。錦壺催畫箭，玉佩天涯遠。和淚試嚴妝，落梅飛曉霜。」
44 	§1。13十三
45 	南唐中主詞：「菡萏香銷翠葉殘，西風愁起綠波閑１。」大有眾芳蕪穢，美人遲暮之感。乃古今獨賞其「細雨夢回雞塞遠，小樓吹徹玉笙寒。」故知解人正不易得。
46 	１李□〔王景〕「浣溪沙」：「菡萏香銷翠葉殘，西風愁起綠波間。還與韶光共憔悴，不堪看。細雨夢回雞塞遠，小樓吹徹玉笙寒。多少淚珠何限恨，倚闌幹。」
47 	§1。14十四
48 	溫飛卿之詞，句秀也。韋端己之詞，骨秀也。李重光之詞，神秀也。
49 	§1。15十五
50 	詞至李後主而眼界始大，感慨遂深，遂變伶工之詞而為士大夫之詞。周介存置諸溫韋之下１，可為顛倒黑白矣。「自是人生長恨水長東２」、「流水落花春去也，天上人間３」，《金荃》《浣花》，能有此氣象耶？
51 	１周濟《介存齋論詞雜著》：「毛嬙，西施，天下美婦人也。嚴妝佳，淡妝亦佳，粗服亂頭，不掩國色。飛卿，嚴妝也。端己，淡妝也。後主則粗服亂頭矣。」
52 	２後主「相見歡」：「林花謝了春紅，太匆匆，無奈朝來寒雨晚來風。胭脂淚，留人醉，幾時重？自是人生長恨水長東！」
53 	３後主「浪淘沙」：「簾外雨潺潺，春意闌珊。羅衾不耐五更寒。夢裏不知身是客，一晌貪歡。獨自莫憑欄，無限江山，別時容易見時難。流水落花春去也，天上人間。」
54 	§1。16十六
55 	詞人者，不失其赤子之心者也。故生於深宮之中，長於婦人之手，是後主為人君所短處，亦即為詞人所長處。
56 	§1。17十七
57 	客觀之詩人，不可不多閱世。閱世愈深，則材料愈豐富，愈變化，《水滸傳》、《紅樓夢》之作者是也。主觀之詩人，不必多閱世。閱世愈淺，則性情愈真，李後主是也。
58 	§1。18十八
59 	尼採謂：「一切文學，餘愛以血書者。」後主之詞，真所謂以血書者也。宋道君皇帝「燕山亭」詞１亦略似之。然道君不過自道生世之戚，後主則儼有釋迦基督擔荷人類罪惡之意，其大小固不同矣。
60 	１宋徽宗「燕山亭」北行見杏花：「裁翦冰綃，輕疊數重，淡著燕脂勻注。新樣靚妝，艷溢香融，羞殺蕊珠宮女。易得凋零，更多少無情風雨。愁苦。閑院落淒涼，幾番春暮。憑寄離恨重重，這雙燕何曾，會人言語。天遙地遠，萬水千山，知他故宮何處？怎不思量？除夢裏有時曾去。無據。和夢也、新來不做。」
61 	§1。19十九
62 	馮正中詞雖不失五代風格，而堂廡特大，開北宋一代風氣。與中後二主詞皆在《花間》範圍之外，宜《花間集》中不登其只字也１。
63 	１龍沐勛《唐宋名家詞選》：「案《花間集》多西蜀詞人，不採二主及正中詞，當由道里隔絕，又年歲不相及有以致然。非因流派不同，遂爾遺置也。王說非是。」
64 	§1。20二十
65 	正中詞除「鵲踏枝」「菩薩蠻」十數闋最暄赫外，如「醉花間」之「高樹鵲銜巢，斜月明寒草１」，餘謂韋蘇州之「流螢渡高閣２」、孟襄陽之「疏雨滴梧桐３」不能過也。
66 	１馮延巳「醉花間」：「晴雪小園春未到。池邊梅自早。高樹鵲銜巢，斜月明寒草。山川風景好。自古金陵道。少年看卻老。相逢莫厭醉金杯，別離多，歡會少。」
67 	２韋應物「寺居獨夜寄崔主簿」：「幽人寂無寐，木葉紛紛落。寒雨暗深更，流螢渡高閣。坐使青燈曉，還傷夏衣薄。寧知歲方晏，離居更蕭索。」
68 	３《全唐詩》卷六：孟浩然句，「微雲淡河漢，疏雨滴梧桐。」唐王士源《孟浩然集》序云：「浩然嘗閑游秘省，秋月新霽，諸英華賦詩作會。浩然句云「微雲淡河漢，疏雨滴梧桐。」舉座嗟其清絕，咸閣筆不復為繼。」
69 	§1。21二一
70 	歐九「浣溪沙」詞：「綠楊樓外出秋千。１」晁補之謂：只一「出」字，便後人所不能道。餘謂：此本於正中「上行杯」詞「柳外秋千出畫墻２」，但歐語尤工耳。
71 	１歐陽修「浣溪沙」：「堤上游人逐畫船，拍堤春水四垂天。綠楊樓外出秋千。白發戴花君莫笑，六麼催拍盞頻傳。人生何處似尊前。」
72 	２馮延巳「上行杯」：「落梅著雨消殘粉，雲重煙輕寒食近。羅幕遮香，柳外秋千出畫墻。春山顛倒釵橫鳳，飛絮入簾春睡重。夢裏佳期，只許庭花與月知。」
73 	§1。22二二
74 	梅聖俞「蘇幕遮」詞：「落盡梨花春又了。滿地殘陽，翠色和煙老。１」劉融齋謂：少游一生似專學此種２。餘謂：馮正中「玉樓春」詞：「芳菲次第長相續，自是情多無處足。尊前百計得春歸，莫為傷春眉黛促。３」永叔一生似專學此種。
75 	１梅堯臣「蘇幕遮」草：「露堤平，煙墅杳。亂碧萋萋，雨後江天曉。獨有庚郎年最少。□〔上穴下卒〕地春袍，嫩色宜相照。接長亭，迷遠道。堪怨王孫，不記歸期早。落盡梨花春又了。滿地殘陽，翠色和煙老。」
76 	２劉熙載《藝概》卷四《詞曲概》引此詞云：「此一種似為少游開先。」
77 	３馮延巳「玉樓春」：「雪雲乍變春雲簇，漸覺年華堪送目。北枝梅蕊犯寒開，南蒲波紋如酒綠。芳菲次第還相續，不奈情多無處足。尊前百計得春歸，莫為傷春眉黛促。」
78 	§1。23二三
79 	人知和靖「點絳唇」１、聖俞「蘇幕遮」２、永叔「少年游」３三闋為詠春草絕調。不知先有正中「細雨濕流光４」五字，皆能攝春草之魂者也。
80 	１林逋「點絳唇」草：「金谷年年，亂生春色誰為主。餘花落處，滿地和煙雨。又是離愁，一闋長亭暮。王孫去。萋萋無數，南北東西路。」
81 	２梅堯臣「蘇幕遮」見二二注。
82 	３歐陽修「少年游」：「闌幹十二獨憑春，晴碧遠連雲。千里萬里，二月三月，行色苦愁人。謝家池上，江淹浦畔，吟魄與離魂。那堪疏雨滴黃昏，更特地憶王孫。」
83 	４馮延巳「南鄉子」：「細雨濕流光，芳草年年與恨長。煙鎖鳳樓無限事，茫茫。鸞鏡鴛衾兩斷腸。魂夢任悠揚，睡起楊花滿繡床。薄幸不來門半掩，斜陽。負你殘春淚幾行。」
84 	§1。24二四
85 	《詩。蒹葭》１一篇，最得風人深致。晏同叔之「昨夜西風凋碧樹。獨上高樓，望盡天涯路２。」意頗近之。但一灑落，一悲壯耳。
86 	１《詩經。蒹葭》：「蒹葭蒼蒼，白露為霜。所謂伊人，在水一方。溯洄從之，道阻且長。溯游從之，宛在水中央。蒹葭淒淒，白露未□〔日希〕。所謂伊人，在水之湄。溯洄從之，道阻且躋。溯游從之，宛在水中坻。蒹葭採採，白露未已。所謂伊人，在水之□〔矣加水旁〕，溯洄從之，道阻且右。溯游從之，宛在水中□〔止加水旁〕。」
87 	２晏殊「蝶戀花」：「檻菊愁煙蘭泣露。羅幕輕寒，燕子雙飛去。明月不諳別離苦，斜光到曉穿朱戶。昨夜西風凋碧樹。獨上高樓，望盡天涯路。欲寄彩箋兼尺素，山長水闊知何處。」
88 	§1。25二五
89 	「我瞻四方，蹙蹙靡所騁。１」詩人之憂生也。「昨夜西風凋碧樹。獨上高樓，望盡天涯路２」似之。「終日馳車走，不見所問津。３」詩人之憂世也。「百草千花寒食路，香車系在誰家樹４」似之。
90 	１《詩經。小雅。節南山》：「駕彼四牡，四牡項領。我瞻四方，蹙蹙靡所騁。」
91 	２晏殊「蝶戀花」見二四注。
92 	３陶潛「飲酒」第二十首：「羲農去我久，舉世少復真。汲汲魯中叟，彌縫使其純。鳳鳥雖不至，禮樂暫得新。洙泗絕微響，漂流逮狂秦。詩書復何罪，一朝成灰塵。區區諸老翁，為事誠殷勤。如何絕世下，六籍無一親？終日馳車走，不見所問津。若復不快飲，空負頭上巾。但恨多謬誤，君當恕罪人。」
93 	４馮延巳「鵲踏枝」：「幾日行雲何處去，忘卻歸來，不道春將暮！百草千花寒食路，香車系在誰家樹？淚眼倚樓頻獨語：雙燕來時，陌上相逢否？撩亂春愁如柳絮，悠悠夢裏無尋處。」
94 	§1。26二六
95 	古今之成大事業、大學問者，必經過三種之境界：「昨夜西風凋碧樹。獨上高樓，望盡天涯路。１」此第一境也。「衣帶漸寬終不悔，為伊消得人憔悴。２」此第二境也。「眾裏尋他千百度，驀然回首，那人卻在，燈火闌珊處。３」此第三境也。此等語皆非大詞人不能道。然遽以此意解釋諸詞，恐為晏歐諸公所不許也。
96 	１晏殊「蝶戀花」見二四注。
97 	２柳永「鳳棲梧」：「佇倚危樓風細細。望極春愁，黯黯生天際。草色煙光殘照里。無言誰會憑欄意。擬把疏狂圖一醉，對酒當歌，強樂無味。衣帶漸寬終不悔，為伊消得人憔悴。」
98 	３辛棄疾「青玉案」元夕：「東風夜放花千樹。更吹落、星如雨。寶馬雕車香滿路，鳳簫聲動，玉壺光轉，一夜魚龍舞。蛾兒雪柳黃金縷。笑語盈盈暗香去。眾裏尋它千百度。驀然回首，那人卻在，燈火闌珊處。」
99 	§1。27二七
100 	永叔「人生自是有情癡，此恨不關風與月。」「直須看盡洛城花，始共春風容易別。１」於豪放之中有沈著之致，所以尤高。
101 	１歐陽修「玉樓春」：「尊前擬把歸期說，未語春容先慘咽。人生自是有情癡，此恨不關風與月。離歌且莫翻新闋，一曲能教腸寸結。直須看盡洛城花，始共春風容易別。」
102 	§1。28二八
103 	馮夢華《宋六十一家詞選序例》謂：「淮海小山，古之傷心人也。其淡語皆有味，淺語皆有致。」余謂此唯淮海足以當之。小山矜貴有餘，但方可駕子野方回，未足抗衡淮海也。
104 	§1。29二九
105 	少游詞境最為淒婉。至「可堪孤館閉春寒，杜鵑聲裏斜陽暮。」則變而淒厲矣。東坡賞其後二語１，猶為皮相。
106 	１秦觀「踏莎行」見三注。東坡絕愛其尾兩句，自書於扇曰：「少游已矣，雖萬人何贖。」
107 	§1。30三十
108 	「風雨如晦，雞犬不已１」、「山峻高以蔽日兮，下幽晦以多雨；霰雪紛其無垠兮，雲霏霏而承宇２」、「樹樹皆秋色，山山唯落暉３」、「可堪孤館閉春寒，杜鵑聲裏斜陽暮４」氣象皆相似。
109 	１《詩。鄭風。風雨》：「風雨淒淒，雞鳴喈喈。既見君子，云胡不夷。風雨瀟瀟，雞鳴膠膠。既見君子，云胡不瘳。風雨如晦，雞鳴不已。既見君子，云胡不喜。」
110 	２《楚辭。九章。涉江》辭長不錄。
111 	３王績「野望」：「東皋薄暮望，徒倚欲何依。樹樹皆秋色，山山唯落暉。牧人驅犢返，獵馬帶禽歸。相顧無相識，長歌懷採薇。」
112 	４秦觀「踏莎行」見三注。
113 	§1。31三一
114 	昭明太子稱：陶淵明詩「跌宕昭彰，獨超眾類。抑揚爽朗，莫之興京。１」王無功稱：薛收賦「韻趣高奇，詞義晦遠。嵯峨蕭瑟，真不可言。２」詞中惜少此二種氣象，前者唯東坡，後者唯白石，略得一二耳。
115 	１見蕭統《陶淵明集》序。
116 	２見《王無功集》卷下「答馮子華處士書」。所稱薛收賦，謂系「白牛溪賦」。
117 	§1。32三二
118 	詞之雅鄭，在神不在貌。永叔少游雖作艷語，終有品格。方之美成，便有淑女與倡伎之別。
119 	§1。33三三
120 	美成深遠之致不及歐秦。唯言情體物，窮極工巧，故不失為第一流之作者。但恨創調之才多，創意之才少耳。
121 	§1。34三四
122 	詞忌用替代字。美成「解語花」之「桂華流瓦１」，境界極妙。惜以「桂華」二字代「月」耳。夢窗以下，則用代字更多。其所以然者，非意不足，則語不妙也。蓋意足則不暇代，語妙則不必代。此少游之「小樓連苑」、「繡轂雕鞍」２，所以為東坡所譏也３。
123 	１周邦彥「解語花」元宵：「風銷焰蠟，露□〔邑加水旁〕烘爐，花市光相射。桂華流瓦。纖雲散，耿耿素娥欲下。衣裳淡雅。看楚女、纖腰一把。簫鼓喧、人影參差，滿路飄香麝。因念都城放夜。望千門如晝，嬉笑游冶。鈿車羅帕。相逢處、自有暗塵隨馬。年光是也。唯只見、舊情衰謝。清漏移、飛蓋歸來，從舞休歌罷。」
124 	２秦觀「水龍吟」：「小樓連苑橫空，下窺繡轂雕鞍驟。朱簾半卷，單衣初試，清明時候。破暖輕風，弄晴微雨，欲無還有。賣花聲過盡，斜陽院落，紅成陣、飛鴛□〔上秋下瓦〕。玉佩丁東別後。悵佳期、參差難又。名□〔殭換成革旁〕利鎖，天還知道，和天也瘦。花下重門，柳邊深巷，不堪回首。念多情，但有當時皓月，向人依舊。」
125 	３《歷代詩餘》卷五引曾□造加豎心旁《高齊詞話》：「少游自會稽入都見東坡。東坡問作何詞，少游舉「小樓連苑橫空，下窺繡轂雕鞍驟。」東坡曰：『十三字只說得一個人騎馬樓前過。』」
126 	§1。35三五
127 	沈伯時《樂府指迷》云：「說桃不可直說破桃，須用『紅雨』『劉郎』等字。詠柳不可直說破柳，須用『章臺』、『灞岸』等字。」若惟恐人不用代字者。果以是為工，則古今類書具在，又安用詞為耶？宜其為《提要》所譏也１。
128 	１《四庫提要》集部詞曲類二沈氏《樂府指迷》條：「又謂說桃須用『紅雨』、『劉郎』等字，說柳須用『章臺』、『灞岸』等字，說書須用『銀鉤』等字，說淚須用『玉箸』等字，說發須用『絳雲』等字，說簟須用『湘竹』等字，不可直說破。其意欲避鄙俗，而不知轉成塗飾，亦非確論。」
129 	§1。36三六
130 	美成「蘇幕遮」詞：「葉上初陽幹宿雨。水面清圓，一一風荷舉。１」此真能得荷之神理者。覺白石「念奴嬌」「惜紅衣」二詞２，猶有隔霧看花之恨。
131 	１周邦彥「蘇幕遮」：「燎沈香，消溽暑，鳥雀呼晴，侵曉窺簷語。葉上初陽幹宿雨。水面清圓，一一風荷舉。故鄉遙，何日去？家住吳門，久作長安。五月漁郎相憶否？小楫輕舟，夢入芙蓉浦。」
132 	２姜夔「念奴嬌」：「鬧紅一舸，記來時，嘗與鴛鴦為侶。三十六陂人未到，水佩風裳無數。翠葉吹涼，玉容銷酒，更灑菰蒲雨。嫣然搖動，冷香飛上詩句。日暮。青蓋亭亭，情人不見，爭忍凌波去。只恐舞衣寒易落，愁入西風南浦。高柳垂陰，老魚吹浪，留我花間住。田田多少？幾回沙際歸路。」
133 	姜夔「惜紅衣」：「簟枕邀涼，琴書換日，睡餘無力。細灑冰泉，並刀破甘碧。墻頭喚酒，誰問訊城南詩客？岑寂。高柳晚蟬，說西風消息。虹梁水陌，魚浪吹香，紅衣半狼籍。維舟試望故國。眇天北。可惜渚邊沙外，不共美人游歷。問甚時同賦，三十六陂秋色？」
134 	§1。37三七
135 	東坡「水龍吟」詠楊花１，和均而似元唱。章質夫詞２，原唱而似和均。才之不可強也如是！
136 	１蘇軾「水龍吟」次韻章質夫楊花詞：「似花還似非花，也無人惜從教墜。拋家傍路，思量卻是，無情有思。縈損柔腸，困酣嬌眼，欲開還閉。夢隨風萬里，尋郎去處，又還被、鶯呼起。不恨此花飛盡，恨西園、落紅難綴。曉來雨過，遺蹤何在，一池萍碎。春色三分，二分塵土，一分流水。細看來不是楊花，點點是離人淚。」
137 	２章質夫「水龍吟」楊花：「燕忙鶯懶芳殘，正堤上、楊花飄墜。輕飛亂舞，點畫青林，全無才思。閑趁游絲，靜臨深院，日長門閉。傍珠簾散漫，垂垂欲下，依前被、風扶起。蘭帳玉人睡覺，怪春衣、雪沾瓊綴。繡床漸滿，香球無數，才圓欲碎。時見蜂兒，仰粘輕粉，魚吞池水。望章臺路杳，金鞍游蕩，有盈盈淚。」
138 	§1。38三八
139 	詠物之詞，自以東坡「水龍吟」最工，邦卿「雙雙燕」１次之。白石「暗香」、「疏影」２，格調雖高，然無一語道著，視古人「江邊一樹垂垂發３」等句何如耶？
140 	１史達祖「雙雙燕」詠燕：「過春社了，度簾幕中間，去年塵冷。差池欲往，試入舊巢相並。還相雕梁藻井，又軟語商量不定。飄然快拂花梢，翠尾分開紅影。芳徑，芹泥雨潤。愛貼地爭飛，競誇輕俊。紅樓歸晚，看足柳暗花暝。應自棲香正穩，便忘了、天涯芳信。愁損翠黛雙娥，日日畫欄獨憑。」
141 	２姜夔「暗香」：辛亥之冬，予載雪詣石湖。止既月，授簡索句，且征新聲，作此兩曲。石湖把玩不已，使工妓肆習之，音節諧婉，乃名之曰暗香、疏影。「舊時月色，算幾番照我，梅邊吹笛？喚起玉人，不管清寒與攀摘。何遜而今漸老，都忘卻春風詞筆。但怪得竹外疏花，香冷入瑤席。江國，正寂寂，嘆寄與路遙，夜雪初積。翠尊易泣，紅萼無言耿相憶。長記曾攜手處，千樹壓西湖寒碧。又片片吹盡也，幾時見得？」
142 	姜夔「疏影」：「苔枝綴玉，有翠禽小小，枝上同宿。客裏相逢，籬角黃昏，無言自倚修竹。昭君不慣胡沙遠，但暗憶江南江北。想佩環月夜歸來，化作此花幽獨。猶記深宮舊事，那人正睡里，飛近蛾綠。莫似春風，不管盈盈，早與安排金屋。還教一片隨波去，又卻怨玉龍哀曲。等恁時、重覓幽香，已入小窗橫幅。」
143 	３杜甫「和裴迪登蜀州東亭送客逢早梅相憶見寄」：「東閣官梅動詩興，還如何遜在楊州。此時對雪遙相憶，送客逢春可自由。幸不折來傷春暮，若為看去亂鄉愁。江邊一樹垂垂發，朝夕催人自白頭。」
144 	§1。37三九
145 	白石寫景之作，如「二十四橋仍在，波心蕩、冷月無聲１」、「數峰清苦，商略黃昏雨２」、「高樹晚蟬，說西風消息３」雖格韻高絕，然如霧裏看花，終隔一層。梅溪、夢窗諸家寫景之病，皆在一「隔」字。北宋風流，渡江遂絕。抑真有運會存乎其間耶？
146 	１姜夔「楊州慢」：「淮左名都，竹西佳處，解鞍少駐初程。過春風十里，盡薺麥青青。自胡馬、窺江去後，廢池喬木，猶厭言兵。漸黃昏清角，吹寒都在空城。杜郎俊賞，算而今、重到須驚。縱豆蔻詞工，青樓夢好，難賦深情。二十四橋仍在，波心蕩、冷月無聲。念橋邊紅藥，年年知為誰生？」
147 	２姜夔「點絳唇」：「燕雁無心，太湖西畔隨雲去。數峰清苦。商略黃昏雨。第四橋邊，擬共天隨往。今何許？憑欄懷古，殘柳參差舞。」３姜夔「惜紅衣」見三六注。
148 	§1。40四十
149 	問「隔」與「不隔」之別，曰：陶謝之詩不隔，延年則稍隔已。東坡之詩不隔，山谷則稍隔矣。「池塘生春草１」、「空梁落燕泥２」等二句，妙處唯在不隔，詞亦如是。即以一人一詞論，如歐陽公「少年游」詠春草上半闋云：「闌幹十二獨憑春，晴碧遠連雲。二月三月，千里萬里，行色苦愁人。」語語都在目前，便是不隔。至云：「謝家池上，江淹浦畔３」則隔矣。白石「翠樓吟」：「此地。宜有詞仙，擁素雲黃鶴，與君游戲。玉梯凝望久，嘆芳草、萋萋千里。」便是不隔。至「酒祓清愁，花消英氣４」則隔矣。然南宋詞雖不隔處，比之前人，自有淺深厚薄之別。
150 	１謝靈運「登池上樓」：「潛虯媚幽姿，飛鴻響遠音。薄霄愧雲浮，棲川怍淵沈。進德智所拙，退耕力不任。徇祿反窮海，臥□〔阿加病字頭〕對空林。衾枕昧節候，褰開暫窺臨。傾耳聆波瀾，舉目眺嶇□〔上山下欽〕。初景革緒風，新陽改故陰。池塘生春草，園柳變鳴禽。祁祁傷豳歌，萋萋感楚吟。索居易永久，離群難處心，持操豈獨占，無悶徵在今。」
151 	２薛道衡「昔昔鹽」：「垂柳覆金堤，蘼蕪葉復齊。水溢芙蓉沼，花飛桃李蹊。採桑秦氏女，織錦竇家妻。關山別蕩子，風月守空閨。恆斂千金笑，長垂雙玉啼。盤龍隨鏡隱，彩鳳逐帷低。飛魂同夜鵲，倦寢憶晨雞。暗牖懸蛛網，空梁落燕泥。前年過代北，今歲往遼西。一去無消息，那能惜馬蹄。」
152 	３歐陽修「少年游」見二三注。
153 	４姜夔「翠樓吟」「月冷龍沙，塵清虎落，今年漢□〔酉甫〕初賜。新翻胡部曲，聽氈幕、元戎歌吹。層樓高峙。看檻曲縈紅，簷牙飛翠。人姝麗。粉香吹下，夜寒風細。此地。宜有詞仙，擁素雲黃鶴，與君游戲。玉梯凝望久，嘆芳草、萋萋千里。天涯情味。仗酒祓清愁，花銷英氣。西山外。晚來還卷，一簾秋霽。」
154 	§1。41四一
155 	「生年不滿百，常懷千歲憂。晝短苦夜長，何不秉燭游？１」「服食求神仙，多為藥所誤。不如飲美酒，被服紈與素。２」寫情如此，方為不隔。「採菊東籬下，悠然見南山。山氣日夕佳，飛鳥相與還。３」「天似穹廬，籠蓋四野。天蒼蒼，野茫茫，風吹草低見牛羊。４」寫景如此，方為不隔。
156 	１《古詩十九首》第十五：「生年不滿百，常懷千歲憂。晝短苦夜長，何不秉燭游，為樂當及時，何能待來茲。愚者愛惜費，但為後世嗤。仙人王子喬，難可與等期。」
157 	２《古詩十九首》第十三：「驅車上東門，遙望郭北墓。白楊何蕭蕭，松柏夾廣路。下有陳死人，杳杳即長暮。潛寐黃泉下，千載永不寤。浩浩陰陽移，年命如朝露。人生忽如寄，壽無金石固。萬歲更相送，聖賢莫能度。服食求神仙，多為藥所誤。不如飲美酒，被服紈與素。」
158 	３陶潛「飲酒詩」見三注。
159 	４斛律金「敕勒歌」：「敕勒川，陰川下。天似穹廬，籠蓋四野。天蒼蒼，野茫茫，風吹草低見牛羊。」
160 	§1。42四二
161 	古今詞人格調之高，無如白石。惜不於意境上用力，故覺無言外之味，弦外之響。終不能與於第一流之作者也。
162 	§1。43四三
163 	南宋詞人，白石有格而無情，劍南有氣而乏韻。其堪與北宋人頡頏者，唯一幼安耳。近人祖南宋而祧北宋，以南宋之詞可學，北宋不可學也。學南宋者，不祖白石，則祖夢窗，以白石、夢窗可學，幼安不可學也。學幼安者率祖其粗獷、滑稽，以其粗獷、滑稽處可學，佳處不可學也。幼安之佳處，在有性情，有境界。即以氣象論，亦有「橫素波、干青雲１」之概，寧後世齷齪小生所可擬耶？
164 	１蕭統《陶淵明集》序：其文章「橫素波而傍流，干青雲而直上。」
165 	§1。44四四
166 	東坡之詞曠，稼軒之詞豪。無二人之胸襟而學其詞，猶東施之效捧心也。
167 	§1。45四五
168 	讀東坡、稼軒詞，須觀其雅量高致，有伯夷、柳下惠之風。白石雖似蟬脫塵埃，然終不免局促轅下。
169 	§1。46四六
170 	蘇辛，詞中之狂。白石猶不失為狷。若夢窗、梅溪、玉固、草窗、西麓輩，面目不同，同歸於鄉願而已。
171 	§1。47四七
172 	稼軒「中秋飲酒達旦，用天問體作木蘭花慢以送月」，曰：「可憐今夕月，向何處、去悠悠？是別有人間，那邊才見，光景東頭。１」詞人想象，直悟月輪繞地之理，與科學家密合，可謂神悟。
173 	１辛棄疾「木蘭花慢」中秋飲酒將旦，客謂：前人詩詞，有賦待月，無送月者。因用「天問」體賦。：「可憐今夕月，向何處、去悠悠？是別有人間，那邊才見，光景東頭。是天外空汗漫，但長風、浩浩送中秋。飛鏡無根誰系？□〔女亙〕娥不嫁誰留？謂經海底問無由。恍惚使人愁。怕萬里長鯨，縱橫觸破，玉殿瓊樓。蝦蟆故堪浴水，問云何、玉兔解沈浮？若道都齊無恙，云何漸漸如鉤？」
174 	§1。48四八
175 	周介存謂：「梅溪詞中，喜用『偷』字，足以定出其品格。１」劉融齋謂：「周旨蕩而史意貪２」此二語令人解頤。
176 	１見周濟《介存齋論詞雜著》。２劉熙載《藝概》卷四《詞曲概》：「周美成律最精審。史邦卿句最警煉。然未得為君子之詞者，周旨蕩而史意貪也。」
177 	§1。49四九
178 	介存謂：夢窗詞之佳者，如「水光雲影，搖蕩綠波，撫玩無極，追尋已遠。」余覽《夢窗甲乙丙丁稿》中，實無足當此者。有之，其「隔江人在雨聲中，晚風菰葉生愁怨１」二語乎？
179 	１吳文英「踏莎行」：「潤玉籠綃，檀櫻倚扇。繡圈猶帶脂香淺。榴心空壘舞裙紅，艾枝應壓愁鬟亂。午夢千山，窗陰一箭。香瘢新褪紅絲腕。隔江人在雨聲中，晚風菰葉生愁怨。」
180 	§1。50五十
181 	夢窗之詞，吾得取其詞中一語以評之，曰：「映夢窗零亂碧。１」玉田之詞，餘得取其詞中之一語以評之，曰：「玉老田荒。２」
182 	１吳文英「秋思」荷塘為括蒼名姝求賦其聽雨小閣。：「堆枕香鬟側。驟夜聲，偏稱畫屏秋色。風碎串珠，潤侵歌板，愁壓眉窄。動羅□〔捷去提手加竹頭〕清商，寸心低訴敘怨抑。映夢窗零亂碧。待漲綠春深，落花香泛，料有斷紅流處，暗題相憶。歡酌。簷花細滴。送故人，粉黛重飾。漏侵瓊瑟，丁東敲斷，弄晴月白。怕一曲『霓裳』未終，催去驂鳳翼。歡謝客猶未識。漫瘦卻東陽，鐙前無夢到得。路隔重雲雁北。」
183 	２張炎「祝英臺近」與周草窗話舊：「水痕深，花信足。寂寞漢南樹。轉首青陰，芳事頓如許。不知多少消魂，夜來風雨。猶夢到、斷紅流處。最無據。長年息影空山。愁入庾郎句。玉老田荒，心事已遲暮。幾回聽得啼鵑，不如歸去。終不似、舊時鸚鵡。」
184 	§1。51五一
185 	「明月照積雪１」、「大江流日夜２」、「中天懸明月３」、「長河落日圓４」，此種境界，可謂千古壯觀。求之於詞，唯納蘭容若塞上之作，如「長相思」之「夜深千帳燈５」，「如夢令」之「萬帳穹廬人醉，星影搖搖欲墜６」差近之。
186 	１謝靈運「歲暮」：「殷憂不能寐，苦此夜難頹。明月照積雪，朔風勁且哀。運往無淹物，年逝覺已催。」
187 	２謝□〔月兆〕「暫使下都夜發新林至京邑贈同僚」：「大江流日夜，客心悲未央。徒念關山近，終知反路長。秋河曙耿耿，寒渚夜蒼蒼。引顧見京室，宮雉正相望。金波麗□〔支鳥〕鵲，玉繩低建章。驅車鼎門外，思見昭丘陽。馳暉不可接，何況隔兩鄉？風雲有鳥路，江漢限無梁，常恐鷹隼擊，時菊委嚴霜。寄言□〔罡之正換成尉〕羅者，寥廓已高翔。」
188 	３杜甫「後出塞」之二：「朝進東門營，暮上河陽橋。落日照大旗，馬鳴風蕭蕭。平沙列萬幕，部伍各見招。中天懸明月，令嚴夜寂寥。悲笳數聲動，壯士慘不驕。借問大將誰？恐是霍嫖姚。」
189 	４王維「使至塞上」：「單車欲問邊，屬國過居延。征蓬出漢塞，歸雁入胡天。大漠孤煙直，長河落日圓。蕭關逢候騎，都護在燕然。」
190 	５納蘭性德「長相思」：「山一程，水一程。身向榆關那畔行，夜深千帳燈。風一更，雪一更。聒碎鄉心夢不成，故園無此聲。」
191 	６納蘭性德「如夢令」：「萬帳穹廬人醉，星影搖搖欲墜。歸夢隔狼河，又被河聲攪碎。還睡，還睡。解道醒來無味。」
192 	§1。52五二
193 	納蘭容若以自然之眼觀物，以自然之舌言情。此初入中原，未染漢人風氣，故能真切如此。北宋以來，一人而已。
194 	§1。53五三
195 	陸放翁《花間集》，謂「唐季五代，詩愈卑，而倚聲者輒簡古可愛。能此不能彼，未易以理推也。」《提要》駁之，謂：「猶能舉七十斤者，舉百斤則蹶，舉五十斤則運掉自如。１」其言甚辨。然謂詞必易於詩，餘未敢信。善乎陳臥子之言曰：「宋人不知詩而強作詩，故終宋之世無詩。然其歡愉愁怨之致，動於中而不能抑者，類發於詩餘，故其所造獨工。２」五代詞之所以獨勝，亦以此也。
196 	１《四庫提要》集部詞曲類一《花間集》：「後有陸游二跋。……其二稱：『唐季五代，詩愈卑，而倚聲者輒簡古可愛。能此不能彼，未易以理推也。』不知文之體格有高卑，人之學歷有強弱。學力不足副其體格，則舉之不足。學力足以副其體格，則舉之有餘。律詩降於古詩，故中晚唐古詩多不工，而律詩則時有佳作。詞又降於律詩，故五季人詩不及唐，詞乃獨勝。此猶能舉七十斤者，舉百斤則蹶，舉五十則運用自如，有何不可理推乎？」
197 	２陳子龍《王介人詩餘序》：「宋人不知詩而強作詩。其為詩也，言理而不言情，故終宋之世無詩焉。然宋人亦不可免於有情也。故凡其歡愉愁怨之致，動於中而不能抑者，類發於詩餘，故其所造獨工，非後世可及。蓋以沈至之思而出之必淺近，使讀之者驟遇如在耳目之表，久誦而得沈永之趣，則用意難也。以儇利之詞，而制之實工鏈，使篇無累句，句無累字，圓潤明密，言如貫珠，則鑄詞難也。其為體也纖弱，所謂明珠翠羽，尚嫌其重，何況龍鸞？必有鮮妍之姿，而不藉粉澤，則設色難也。其為境也婉媚，雖以警露取妍，實貴含蓄，有餘不盡，時在低回唱歡之際，則命篇難也。惟宋人專力事之，篇什既多，觸景皆會。天機所啟，若出自然。雖高談大雅，而亦覺其不可廢。何則？物有獨至，小道可觀也。」
198 	§1。54五四
199 	四言敝而有楚辭，楚辭敝而有五言，五言敝而有七言，古詩敝而有律絕，律絕敝而有詞。蓋文體通行既久，染指遂多，自成習套。豪傑之士，亦難於其中自出新意，故遁而作他體，以自解脫。一切文體所以始盛終衰者，皆由於此。故謂文學後不如前，餘未敢信。但就一體論，則此說固無以易也。
200 	§1。55五五
201 	詩之《三百篇》、《十九首》，詞之五代北宋，皆無題也。非無題也，詩詞中之意，不能以題盡之也。自《花庵》、《草堂》每調立題，並古人無題之詞亦為之作題。如觀一幅佳山水，而即曰此某山某河，可乎？詩有題而詩亡，詞有題而詞亡，然中材之士，鮮能知此而自振拔者也。
202 	§1。56五六
203 	大家之作，其言情也必沁人心脾，其寫景也必豁人耳目。其辭脫口而出，無矯揉妝束之態。以其所見者真，所知者深也。詩詞皆然。持此以衡古今之作者，可無大誤也。
204 	§1。57五七
205 	人能於詩詞中不為美刺投贈之篇，不使隸事之句，不用粉飾之字，則於此道已過半矣。
206 	§1。58五八
207 	以「長恨歌」之壯採，而所隸之事，只「小玉雙成」四字，才有餘也。梅村歌行，則非隸事不辦１。白吳優劣，即於此見。不獨作詩為然，填詞家亦不可不知也。
208 	１白居易「長恨歌」有「轉教小玉雙成」句為隸事。至吳偉業之「圓圓曲」，則入手即用「鼎湖」事，以下隸事句不勝指數。
209 	§1。59五九
210 	近體詩體制，以五七言絕句為最尊，律詩次之，排律最下。蓋此體於寄興言情，兩無所當，殆有均之駢體文耳。詞中小令如絕句，長調似律詩，若長調之百字令、沁園春等，則近於排律矣。
211 	§1。60六十
212 	詩人對宇宙人生，須入乎其內，又須出乎其外。入乎其內，故能寫之。出乎其外，故能觀之。入乎其內，故有生氣。出乎其外，故有高致。美成能入而不出。白石以降，於此二事皆未夢見。
213 	§1。61六一
214 	詩人必有輕視外物之意，故能以奴僕命風月。又必有重視外物之意，故能與花鳥共憂樂。
215 	§1。62六二
216 	「昔為倡家女，今為蕩子婦。蕩子行不歸，空床難獨守。１」「何不策高足，先據要路津？無為守窮賤，□〔車感〕軻長苦辛。２」可為淫鄙之尤。然無視為淫詞、鄙詞者，以其真也。五代北宋之大詞人亦然。非無淫詞，讀之但覺其親切動人。非無鄙詞，但覺其精力彌滿。可知淫詞與鄙詞之病，非淫與鄙之病，而游詞３之病也。「豈不爾思，室是遠而。」而子曰：「未之思也，夫何遠之有？４」惡其游也。
217 	１「古詩十九首」第二：「青青河畔草，鬱鬱園中柳。盈盈樓上女，皎皎當窗牖。娥娥紅粉妝，纖纖出素手。昔為倡家女，今為蕩子婦。蕩子行不歸，空床難獨守。」
218 	２「古詩十九首」第四：「今日良宴會，歡樂難具陳。彈箏奮逸響，新聲妙入神。令德唱高言，識曲聽其真。齊心同所願，含意俱未申。人生寄一世，奄忽若飆塵。何不策高足，先據要路津？無為守窮賤，□〔車感〕軻長苦辛。」
219 	３金應圭《詞選》後序：「規模物類，依托歌舞。哀樂不衷其性，慮歡無與乎情。連章累篇，義不出乎花鳥。感物指事，理不外乎酬應。雖既雅而不艷，斯有句而無章。是謂游詞。」
220 	４《論語。子罕》：「唐棣之華，偏其反而。豈不爾思，室是遠而。子曰：未之思也，夫何遠之有？」
221 	§1。63六三
222 	「枯藤老樹昏鴉。小橋流水平沙１。古道西風瘦馬。夕陽西下。斷腸人在天涯。」此元人馬東籬「天凈沙」小令也。寥寥數語，深得唐人絕句妙境。有元一代詞家，皆不能辦此也。
223 	１按此曲見諸元刊本《樂府新聲》卷中、元刊本周德清《中原音韻定格》、明刊本蔣仲舒《堯山堂外紀》卷六十八、明刊本張祿《詞林摘艷》及《知不足齋叢書》本盛如梓《庶齋老學叢談》等書者，「平沙」均作「人家」，即觀堂《宋元戲曲史》所引亦同。惟《歷代詩餘》則作「平沙」，又「西風」作「淒風」，蓋欲避去復字耳。觀堂此處所引，殆即本《詩餘》也。
224 	§1。64六四
225 	白仁甫《秋夜梧桐雨》劇，沈雄悲壯，為元曲冠冕。然所作《天籟詞》，粗淺之甚，不足為稼軒奴隸。豈創者易工，而因者難巧歟？抑人各有能與不能也？讀者觀歐秦之詩遠不如詞，足透此中消息。
226 	宣統庚戍九月脫稿於京師定武城南寓廬
227 	王國維，《人間詞話》第二部分：刪稿４９節散宜sanyee_tang
228 	王國維，字靜安，晚號觀堂，浙江海寧人。生於清光緒三年，卒於１９２７年，享年５１。王氏為近代博學通儒，功力之深，治學範圍之廣，對學術界影響之大，為近代以來所僅見。其生平著作甚多，身後遺著收為全集者有《王忠愨公遺書》，《王靜安先生遺書》，《王觀堂先生全集》等數種。《人間詞話》一書乃是王氏接受了西洋美學思想之洗禮後，以嶄新的眼光對中國舊文學所作的評論，具有劃時代的意義，向來極受學術界重視。
229 	§2。01一
230 	白實之詞，餘所最愛者，亦僅二語，曰：「淮南皓月冷千山，冥冥歸去無人管。（１」
231 	１姜夔《踏莎行》自沔東來，丁未元日至金陵，江上感夢而作。：「燕燕輕盈，鶯鶯嬌軟，分明又向華胥見。夜長爭得薄情知，春初早被相思染。別後書辭，別時針線，離魂暗逐郎行遠。淮南皓月冷千山，冥冥歸去無人管。」
232 	§2。02二
233 	雙聲、疊韻之論，盛於六朝，唐人猶多用之。至宋以後，則漸不講，並不知二者為何物。乾嘉間，吾鄉周公靄先生著《杜詩雙聲疊韻譜括略》，正千餘年之誤，可謂有功文苑者矣。其言曰：「兩字同母謂之雙聲，兩字同韻謂之疊韻。」余按用今日各國文法通用之語表之，則兩字同一子音者謂之雙聲。如《南史。羊元保傳》之「官家恨狹，更廣八分」，「官家更廣」四字，皆從ｋ得聲。《洛陽伽藍記》之「獰奴慢罵」，「獰奴」兩字，皆從ｎ得聲。「慢罵」兩字，皆從ｍ得聲也。兩字同一母音者，謂之疊韻。如梁武帝「後牖有朽柳」，「後牖有」三字，雙聲而兼疊韻。「有朽柳」三字，其母音皆為ｕ。劉孝綽之「梁王長康強」，「梁長強」三字，其母音皆為ｉａｎ也１。自李淑《詩苑》偽造沈約之說，以雙聲疊韻為詩中八病之二，後是詩家多廢而不講，亦不復用之於詞。餘謂茍於詞之蕩漾處多用疊韻，促結處用雙聲，則其鏗鏘可誦，必有過於前人者。惜世之專講音律者，尚未悟此也。
234 	１葛立方《韻語陽秋。卷四》引陸龜蒙詩序：「疊韻起自如梁武帝，云「後牖有朽柳」，當時侍從之臣皆倡和。劉孝綽雲「梁王長康強」，沈少文云「偏眠船弦邊」，庾肩吾云「載碓每礙埭」，自後用此體作為小詩者多矣。」
235 	§2。03三
236 	世人但知雙聲之不拘四聲，不知疊韻亦不拘平、上、去三聲。凡字之同母者，雖平仄有殊，皆疊韻也。
237 	§2。04四
238 	詩之唐中葉以後，殆為羔雁之具矣。故五代北宋之詩，佳者絕少，而詞則為其極盛時代。即詩詞兼擅如永叔少游者，詞勝於詩遠甚。以其寫之於詩者，不若寫之於詞者之真也。至南宋以後，詞亦為羔雁之具，而詞亦替矣。此亦文學升降之一關鍵也。
239 	§2。05五
240 	曾純甫中秋應制，作《壺中天慢》詞１，自注云：「是夜，西興亦聞天樂。」謂宮中樂聲，聞於隔岸也。毛子晉謂：「天神亦不以人廢言。２」近馮夢華復辨其誣３。不解「天樂」兩字文義，殊笑人也。
241 	１曾覿《壺中天慢》此進御月詞也。上皇大喜曰：「從來月詞，不曾用『金甌』事，可謂新奇。」賜金束帶、紫番羅、水晶碗。上亦賜寶盞。至一更五點回宮。是夜，西興亦聞天樂焉。：「素飆漾碧，看天衢穩送，一輪明月。翠水瀛壺人不到，比似世間秋別。玉手瑤笙，一時同色，小按霓裳疊。天津橋上，有人偷記新闋。當日誰幻銀橋，阿瞞兒戲，一笑成癡絕。肯信群仙高宴處，移下水晶宮闕。雲海塵清，山河影滿，桂冷吹香雪。何勞玉斧，金甌千古無缺。」
242 	２《宋六十名家詞》毛晉跋《海野詞》：「進月詞，一夕西興，共聞天樂，豈天神亦不以人廢言耶？」
243 	３馮熙《宋六十一家詞選》例言：「曾純甫賦進御月詞，其自記云：『是夜，西興亦聞天樂。』子晉遂謂天神亦不以人廢言。不知宋人每好自神其說。白石道人尚欲以巢湖風駛歸功於平調《滿江紅》，於海野何譏焉？」
244 	§2。06六
245 	北宋名家以方回為最次。其詞如歷下、新城之詩，非不華瞻，惜少真味。
246 	§2。07七
247 	散文易學而難工，韻文難學而易工。近體詩易學而難工，古體詩難學而易工。小令易學而難工，長調難學而易工。
248 	§2。08八
249 	古詩云：「誰能思不歌？誰能饑不食？１」詩詞者，物之不得其平而鳴者也。故歡愉之辭難工，愁苦之言易巧。
250 	１晉宋齊辭《子夜歌》：「誰能思不歌？誰能饑不食？日冥當戶倚，惆悵底不憶？」
251 	§2。09九
252 	社會上之習慣，殺許多之善人。文學上之習慣，殺許多之天才。
253 	§2。10十
254 	昔人論詩詞，有景語、情語之別。不知一切景語，皆情語也。
255 	§2。11十一
256 	詞家多以景寓情。其專作情語而絕妙者，如牛嶠之「甘作一生拼，盡君今日歡。１」，顧□〔xiong4〕之「換我心為你心，始知相憶深。２」歐陽修之「衣帶漸寬終不悔，為伊消得人憔悴。３」美成之「許多煩惱，只為當時，一餉留情。４」此等詞求之古今人詞中，曾不多見。１牛嶠《菩薩蠻》：「玉爐冰簟鴛鴦錦，粉融香汗流山枕。簾外轆轤聲，斂眉含笑驚。柳陰煙漠漠，低鬢蟬釵落。須作一生拼，盡君今日歡。」
257 	２顧□〔xiong4〕《訴衷情》：「永夜拋人何處去？絕來音。香閣掩，眉斂，月將沉。爭忍不相尋？怨孤衾。換我心，為你心，始知相憶深。」
258 	３柳永《鳳棲梧》：「佇倚危樓風細細，望極春愁，黯黯生天際。草色煙光殘照里，無言誰會憑闌意？擬把疏狂圖一醉，對酒當歌，強樂還無味。衣帶漸寬終不悔，為伊消得人憔悴。」此詞又誤入《歐陽文忠公近體詩樂府》及《醉翁琴趣外編》。
259 	４周邦彥《慶宮春》：「雲接平岡，山圍寒野，路回漸展孤城。衰柳啼鴉，驚風驅雁，動人一片秋聲。倦途休駕，淡煙裏，微茫見星。塵埃憔悴，生怕黃昏，離思牽縈。華堂舊日逢迎。花艷參差，香霧飄零。弦管當頭，偏憐嬌鳳，夜深簧暖笙清。眼波傳意，恨密約，匆匆未成。許多煩惱，只為當時，一餉留情。」
260 	§2。12十二
261 	詞之為體，要眇宜修。能言詩之所不能言，而不能盡言詩之所能言。詩之景闊，詞之言長。
262 	§2。13十三
263 	言氣質，言神韻，不如言境界。有境界，本也。氣質、神韻，末也。有境界而二者隨之矣。
264 	§2。14十四
265 	「西風吹渭水，落日滿長安。１」，美成以之入詞２，白仁甫以之入曲３，此借古人之境界為我之境界者也。然非自有境界，古人亦不為我用。
266 	１賈島《憶江上吳處士》：「閩國揚帆去，蟾蜍虧復圓。秋風吹渭水，落葉滿長安。此夜聚會夕，當時雷雨寒。蘭橈殊未返，消息海雲端。」
267 	２周邦彥《齊天樂》秋思：「綠蕪凋盡臺城路，殊鄉又逢秋晚。暮雨生寒，鳴蛩勸織，深閣時聞裁剪。雲窗靜掩。嘆重拂羅□〔因加衣旁〕，頓疏花簟。尚有□〔糸束〕囊，露螢清夜照書卷。荊江留滯最久，故人相望處，離思何限？渭水西風，長安亂葉，空憶詩情宛轉。憑高眺遠。正玉液新□〔芻的繁體加竹字頭〕，蟹螯初薦。醉倒山翁，但愁斜照斂。」
268 	３白樸《雙調。德勝樂》秋：「玉露冷，蛩吟砌。聽落葉西風渭水。寒雁兒長空嘹唳。陶元亮醉在東籬。」又《梧桐雨》雜劇第二折《普天樂》：「恨無窮，愁無限。爭奈倉促之際，避不得驀嶺登山。鑾駕遷。成都盼。更哪堪□〔產加水旁〕水西飛雁，一聲聲送上雕鞍。傷心故園，西風渭水，落日長安。」
269 	§2。15十五
270 	長調自以周、柳、蘇、辛為最工。美成《浪淘沙慢》二詞１，精壯頓挫，已開北曲之先聲。若屯田之《八聲甘州》２，東坡之《水調歌頭》３，則佇興之作，格高千古，不能以常調論也。
271 	１周邦彥《浪淘沙慢》：「曉陰重，霜凋岸草，霧隱城堞。南陌脂車待發，東門帳飲乍闋。正拂面、垂揚堪攬結。掩紅淚、玉手親折。念漢浦離鴻去何許，經時信音絕。情切。望中地遠天闊。向露冷風清無人處，耿耿寒漏咽。嗟萬事難忘，唯是輕別。翠尊未竭，憑斷雲、留取西樓殘月。羅帶光銷紋衾疊。連環解、舊香頓歇。怨歌永、瓊壺敲盡缺。恨春去、不與人期，弄夜色、空餘滿地梨花雪。」
272 	又一闋：「萬葉戰，秋聲露結，雁度沙磧。細草和煙尚綠，遙山向晚更碧。見隱隱、雲邊新月白。映落照、簾幕千家，聽數聲、何處倚樓笛？裝點盡秋色。脈脈。旅情暗自消釋。念珠玉、臨水猶悲感，何況天涯客？憶少年歌酒，當時蹤跡。歲華易老，衣帶寬、懊惱心腸終窄。飛散後、風流人阻。蘭橋約、悵恨路隔。馬蹄過、猶嘶舊巷陌。嘆往事、一一堪傷，曠望極。凝思又把闌幹拍。」
273 	２柳永《八聲甘州》：「對瀟瀟暮雨灑江天，一番洗清秋。漸霜風淒慘，關河冷落，殘照當樓。是處紅衰翠減，苒苒物華休。惟有長江水，無語低流。不忍登高臨遠，望故鄉渺邈，歸思難收。嘆年來蹤跡，何事苦淹留。想佳人、妝樓□〔禺頁〕望，誤幾回、天際識歸舟。爭知我、倚闌幹處、正恁凝愁。」
274 	３蘇軾《水調歌頭》丙辰中秋，歡飲達旦，大醉，作此篇，兼懷子由。：「明月幾時有？把酒問青天。不知天上宮闕，今夕是何年？我欲乘風歸去，又恐瓊樓玉宇，高處不勝寒。起舞弄清影，何似在人間？轉朱閣，低綺戶，照無眠。不應有恨，何事長向別時圓？人有悲歡離合，月有陰晴圓缺，此事古難全。但願人長久，千里共嬋娟。」
275 	§2。16十六
276 	稼軒《賀新郎》詞「送茂嘉十二弟１」，章法絕妙。且語語有境界，此能品而幾於神者。然非有意為之，故後人不能學也。
277 	１辛棄疾《賀新郎》送茂嘉十二弟：「綠樹聽鵜□〔決換成鳥旁〕。更那堪、鷓鴣聲住，杜鵑聲切！啼到春歸無尋處，苦恨芳菲都歇。算未抵人間離別。馬上琵琶關塞黑，更長門翠輦辭金闕。看燕燕，送歸妾。將軍百戰身名裂。向河梁、回頭萬里，故人長絕。易水蕭蕭西風冷，滿座衣冠似雪。正壯士悲歌未徹。啼鳥還知如許恨，料不啼清淚長啼血。誰共我，醉明月？」§2。17十七
278 	稼軒《賀新郎》詞：「柳暗凌波路。送春歸猛風暴雨，一番新綠。１」又《定風波》詞：「從此酒酣明月夜。耳熱。２」「綠」「熱」二字，皆作上去用。與韓遇《東浦詞》《賀新郎》以「玉」「曲」葉「注」「女」，《卜算子》以「夜」「謝」葉「食」「月」，已開北曲四聲通押之祖。
279 	１辛棄疾《賀新郎》：「柳暗凌波路。送春歸猛風暴雨，一番新綠。千里瀟湘葡萄漲，人解扁舟欲去。又檣燕留人相語。艇子飛來生塵步，唾花寒唱我新番句。波似箭，催鳴櫓。黃陵祠下山無數。聽湘娥、泠泠曲罷，為誰情苦？行到東吳春已暮，正江闊潮平穩渡〔？〕。望金雀觚棱翔舞。前度劉郎今重到，問玄都千樹花存否？愁為倩，麼弦訴。」
280 	２辛棄疾《定風波》：「金印累累佩陸離，河梁更賦斷腸詩。莫擁旌旗真個去。何處？玉堂元自要論思。且約風流三學士，同醉。春風看試幾槍旗。從此酒酣明月夜。耳熱。那邊應是說儂時。」
281 	３韓玉《賀新郎》詠水仙：「綽約人如玉。試新妝嬌黃半綠，漢宮勻注。倚傍小欄閑凝佇，翠帶風前似舞。記洛浦當年儔侶。羅襪生塵香冉冉，料征鴻微步凌波女。驚夢斷，楚江曲。春工若見應為主。忍教都、閑亭笛管，冷風淒雨。待把此花都折取，和淚連香寄與。須信到離情如許。煙水茫茫斜照里，是騷人九辨招魂處。千古恨，與誰語？」
282 	４韓玉《卜算子》：「楊柳綠成陰，初過寒食節。門掩金鋪獨自眠，哪更逢寒夜。強起立東風，慘慘梨花謝。何事王孫不早歸？寂寞秋千月。」
283 	§2。18十八
284 	譚復堂《篋中詞選》謂：「蔣鹿潭《水雲樓詞》與成容若、項蓮生，二百年間，分鼎三足。」然《水雲樓詞》小令頗有境界，長調惟存氣格。《憶雲詞》精實有餘，超逸不足，皆不足與容若比。然視皋文、止庵輩，則倜乎遠矣。
285 	§2。19十九
286 	詞家時代之說，盛於國初。竹□〔詫換土旁〕謂：詞至北宋而大，至南宋而深１。後此詞人，群奉其說。然其中亦非無具眼者。周保緒曰：「南宋下不犯北宋拙率之病，高不到北宋渾涵之詣。」又曰：「北宋詞多就景敘情，故珠圓玉潤，四照玲瓏。至稼軒、白石，一變而為即事敘景，故深者反淺，曲者反直。２」潘四農曰：「詞濫觴於唐，暢於五代，而意格之閎深曲摯，則莫盛於北宋。詞之有北宋，猶詩之有盛唐。至南宋則稍衰矣。３」劉融齋曰：「北宋詞用密亦疏、用隱亦亮、用沈亦快、用細亦闊、用精亦渾。南宋只是掉轉過來。４」可知此事自有公論。雖止庵詞頗淺薄，潘劉尤甚。然其推尊北宋，則與明季雲間諸公，同一卓識也。
287 	１朱彞尊《詞綜發凡》：「世人言詞，必稱北宋。然詞至南宋始極其工，至宋季而始極其變。」
288 	２見周濟《介存齋論詞雜著》。
289 	３見潘德興《養一齋集》卷二十二「與葉生名澧書」。
290 	４見劉熙載《藝概》卷四《詞曲概》。
291 	§2。20二十
292 	唐五代北宋詞，可謂生香真色。若雲間諸公，則□〔糸採〕花耳。湘真且然，況其次也者乎？
293 	§2。21二一
294 	《衍波詞》之佳者，頗似賀方回。雖不及容若，要在浙中諸子之上。
295 	§2。22二二
296 	近人詞如《復堂詞》之深婉，《疆村詞》之隱秀，皆在半塘老人上。疆村學夢窗而情味較夢窗反勝。蓋有臨川廬陵之高華，而濟以白石之疏越者。學人之詞，斯為極則。然古人自然神妙處，尚未見及。
297 	§2。23二三
298 	宋直方《蝶戀花》：「新樣羅衣渾棄卻，猶尋舊日春衫著。１」譚復堂《蝶戀花》：「連理枝頭儂與汝，千花百草從渠許。２」可謂寄興深微。
299 	１宋徵興《蝶戀花》：「寶枕輕風秋夢薄，紅斂雙蛾，顛倒垂金雀。新樣羅衣渾棄卻，猶尋舊日春衫著。偏是斷腸花不落，人苦傷心，鏡裏顏非昨。曾誤當初青女約，至今霜夜思量著。」
300 	２譚獻《蝶戀花》：「帳裏迷離香似霧，不燼爐灰，酒醒聞餘語。連理枝頭儂與汝，千花百草從渠許。蓮子青青心獨苦，一唱將離，日日風兼雨。豆蔻香殘楊柳暮，當時人面無尋處。」
301 	§2。24二四
302 	《半塘丁稿》中和馮正中《鵲踏枝》十闋，乃《鶩翁詞》之最精者。「望遠愁多休縱目」等闋，鬱伊惝恍，令人不能為懷。《定稿》只存六闋，殊為未允也。
303 	１王鵬運《鵲踏枝》馮正中《鵲踏枝》十四闋，鬱伊惝恍，義兼比興，蒙耆誦焉。春日端居，依次屬和。就均成詞，無關寄托，而章句尤為凌雜。憶雲生云：「不為無益之事，何以遣有涯之生？」三復前言，我懷如揭矣。時光緒丙申三月二十八日。錄十。：「落蕊殘陽紅片片，懊恨比鄰，盡日流鶯轉。似雪楊花吹又散，東風無力將春限。慵把香羅裁便面，換到輕衫，歡意垂垂淺。襟上淚痕猶隱見，笛聲催按梁州遍。」其一。「斜日危闌凝佇久，問訊花枝，可是年時舊？濃睡朝朝如中酒，誰憐夢裏人消瘦。香閣簾櫳煙閣柳，片霎氤氳，不信尋常有。休遣歌筵回舞袖，好懷珍重春三後。」其二。「譜到陽關聲欲裂，亭短亭長，楊柳那堪折。挑菜湔裙春事歇，帶羅羞指同心結。千里孤光同皓月，畫角吹殘，風外還嗚咽。有限墜歡真忍說，傷生第一生離別。」其三。「風蕩春雲羅衫薄，難得輕陰，芳事休閑卻。幾日啼鵑花又落，綠箋莫忘深深約。老去吟情渾寂寞，細雨簷花，空憶燈前酌。隔院玉簫聲乍作，眼前何物供哀樂？。」其四。「漫說目成心便許，無據楊花，風裏頻來去。悵望朱樓難寄語，傷春誰念司勛誤？枉把游絲牽弱縷，幾片閑雲，迷卻相思路。錦帳珠簾歌舞處，舊歡新恨思量否？」其五。「晝日懨懨驚夜短，片霎歡娛，那惜千金換。燕睨鶯顰春不管，敢辭弦索為君斷？隱隱輕雷聞隔岸，暮雨朝霞，咫尺迷雲漢。獨對舞衣思舊伴，龍山極目煙塵滿。」其六。「望遠愁多休縱目，步繞珍叢，看筍將成竹。曉露暗垂珠簏簌，芳林一帶如新浴。簷外春山森碧玉，夢裏驂鸞，記過清湘曲。自定新弦移雁足，弦聲未抵歸心促。」其七。「誰遣春韶隨水去？醉倒芳尊，望卻朝和暮。換盡大堤芳草路，倡條都是相思樹。蠟燭有心燈解語，淚盡唇焦，此恨消沈否？坐對東風憐弱絮，萍飄後日知何處？」其八。「對酒肯教歡意盡？醉醒懨懨，無那□〔欠加豎心〕春困。錦字雙行箋別恨，淚珠界破殘妝粉。輕燕受風飛遠近，消息誰傳，盼斷烏衣信。曲幾無□〔謬換成豎心旁〕閑自隱，鏡奩心事孤鸞鬢。」其九。「幾見花飛能上樹，難系流光，枉費垂楊縷。箏雁斜飛排錦柱，只伊不解將春去。漫詡心情黏地絮，容易飄揚，那不驚風雨。倚遍闌幹誰與語？思量有恨無人處。」其十。今《半塘定稿。鶩翁集》中存《鵲踏枝》六闋，計刪第三、第六、第七、第九四闋。
304 	§2。25二五
305 	固哉皋文之為詞也！飛卿《菩薩蠻》、永叔《蝶戀花》、子瞻《卜算子》，皆興到之作，有何命意？皆被皋文深文羅織１。阮亭《花草蒙拾》謂：「坡公命宮磨蠍，生前為王□〔王圭〕舒□〔顫的左半〕輩所苦，身後又硬受此差排。２」由今觀之，受差排者，獨一坡公已耶？
306 	１溫庭筠《菩薩蠻》：「小山重疊金明滅，鬢雲欲度香腮雪。懶起畫蛾眉，弄妝梳洗遲。照花前後鏡，花面交相映。新帖繡羅襦，雙雙金鷓鴣。」張惠言《詞選》評：「此感士不遇也，篇法仿佛《長門賦》。「照花」四句，《離騷》初服之意。」
307 	歐陽修《蝶戀花》，即馮延巳《鵲踏枝》：「庭院深深深幾許？楊柳堆煙，簾幕無重數。玉勒雕鞍游冶處，樓高不見章臺路。雨橫風狂三月暮，門掩黃昏，無計留春住。淚眼問花花不語，亂紅飛過秋千去。」張惠言《詞選》評：「庭院深深，閨中既以邃遠也。樓高不見，哲王又不寤也。章臺游冶，小人之徑。雨橫風狂，政令暴急也。亂紅飛去，斥逐者非一人而已，殆為韓範作乎？」
308 	蘇軾《卜算子》黃州定慧院寓居作：「缺月掛梧桐，漏斷人初靜。誰見幽人獨往來，縹緲孤鴻影。驚起卻回頭，有恨無人省。揀盡寒枝不肯棲，寂寞沙洲冷。」張惠言《詞選》評：「此東坡在黃州作。□〔魚局〕陽居士云〔《唐宋諸賢絕妙好詞選》卷二〕：缺月，刺明微也。漏斷，暗時也。幽人，不得志也。獨往來，無助也。驚鴻，賢人不安也。回頭，愛君不忘也。無人省，君不察也。揀盡寒枝不肯棲，不偷安於高位也。寂寞沙洲冷，非所安也。此詞與《考□〔上般下木〕》詩極相似。」
309 	２王士禎《花草蒙拾》：「僕嘗戲謂：坡公命宮磨蠍，湖州詩案，生前為王□〔王圭〕舒□〔顫的左半〕輩所苦，身後又硬受此差排耶？」
310 	§2。26二六
311 	賀黃公謂：「姜論史詞，不稱其「軟語商量」，而賞其「柳暗花暝」，固知不免項羽學兵法之恨。１」然「柳暗花暝」自是歐秦輩句法，前後有畫工化工之殊。吾從白石，不能附和黃公矣。
312 	１史達祖《雙雙燕》詠燕：「過春社了，度簾幕中間，去年塵冷。差池欲往，試入舊巢相並。還相雕梁藻井，又軟語商量不定。飄然快拂花梢，翠尾分開紅影。芳徑，芹泥雨潤。愛貼地爭飛，競誇輕俊。紅樓歸晚，看足柳暗花暝。應自棲香正穩，便忘了、天涯芳信。愁損翠黛雙娥，日日畫欄獨憑。」賀黃公語，見賀裳《皺水軒詞筌》。姜論史詞，見《中興以來絕妙詞選》卷七所引。
313 	§2。27二七
314 	「池塘春草謝家春，萬古千秋五字新。傳語閉門陳正字，可憐無補費精神。」此遺山《論詩絕句》也。夢窗、玉田輩，當不樂聞此語。
315 	§2。28二八
316 	朱子《清邃閣論詩》謂：「古人詩中有句，今人詩更無句，只是一直說將去。這般詩一日作百首也得。」余謂北宋之詞有句，南宋以後便無句。玉田、草窗之詞，所謂「一日作百首也得」者也。
317 	§2。29二九
318 	朱子謂：「梅聖俞詩，不是平淡，乃是枯槁。」余謂草窗、玉田之詞亦然。
319 	１見朱熹《清邃閣論詩》。
320 	§2。30三十
321 	「自憐詩酒瘦，難應接，許多春色。１」「能幾番游，看花又是明年。２」此等語亦算警句耶？乃值如許筆力！
322 	１史達祖《喜遷鶯》：「月波疑滴，望玉壺天近，了無塵隔。翠眼圈花，冰絲織練，黃道寶光相值。自憐詩酒瘦，難應接，許多春色。最無賴，是隨香趁燭，曾伴狂客。蹤跡。謾記憶。老了杜郎，忍聽東風笛。柳院燈疏，梅廳雪在，誰與細傾春碧。舊情拘未定，猶自學、當年游歷。怕萬一，誤玉人夜寒簾隙。」
323 	２張炎《高陽臺》西湖春感：「接葉巢鶯，平波卷絮，斷橋斜日歸船。能幾番游？看花又是明年。東風且伴薔薇住，到薔薇、春已堪憐。更淒然，萬綠西泠，一抹荒煙。當年燕子知何處？但苔深韋曲，草暗斜川。見說新愁，如今也到鷗邊。無心再續笙歌夢，掩重門、淺醉閑眠。莫開簾，怕見飛花，怕聽啼鵑。」
324 	§2。31三一
325 	文文山詞，風骨甚高，亦有境界，遠在聖與、叔夏、公謹諸公之上。亦如明初誠意伯詞，非季迪、孟載諸人所敢望也。
326 	§2。32三二
327 	和凝《長命女》詞：「天欲曉。宮漏穿花聲繚繞，窗裏星光少。冷霞寒侵帳額，殘月光沈樹杪。夢斷錦闈空悄悄。強起愁眉小。」此詞前半，不減夏英公《喜遷鶯》也。
328 	１夏竦《喜遷鶯令》：「霞散綺，月垂鉤。簾卷未央樓。夜涼銀漢截天流，宮闕鎖清秋。瑤臺樹，金莖露。鳳髓香盤煙霧。三千珠翠擁宸游，水殿按涼州。」
329 	§2。33三三
330 	宋李希聲《詩話》云：「唐人作詩，正以風調高古為主。雖意遠語疏，皆為佳作。後人有切近的當、氣格凡下者，終使人可憎。１」余謂北宋詞亦不妨疏遠。若梅溪以下，正所謂切近的當、氣格凡下者也。
331 	１見魏慶之《詩人玉屑》卷十引。
332 	§2。34三四
333 	自竹□〔詫換土旁〕痛貶《草堂詩餘》而推《絕妙好詞》１，後人群附和之。不知《草堂》雖有褻諢之作，然佳詞恆得十之六七。《絕妙好詞》則除張範辛劉諸家外，十之八九，皆極無聊賴之詞。古人云：小好小慚，大好大慚２，洵非虛語。
334 	１朱彞尊《書絕妙好詞後》：「詞人之作，自《草堂詩餘》盛行，屏去《激楚》《陽阿》，而《巴人》之唱齊進矣。周公謹《絕妙好詞》選本雖未盡醇，然中多俊語，方諸《草堂》所錄，雅俗殊分。」
335 	２韓愈《與馮宿論文書》：「時時應事作俗下文字，下筆令人慚。及示人，則以為好。小慚者亦蒙謂之小好，大慚者則必以為大好矣。」§2。35三五
336 	梅溪、夢窗、玉田、草窗、西麓諸家，詞雖不同，然同失之膚淺。雖時代使然，亦其才分有限也。近人棄周鼎而寶康瓠，實難索解。
337 	§2。36三六
338 	余友沈昕伯自巴黎寄餘蝶戀花一闋云：「簾外東風隨燕到。春色東來，循我來時道。一霎圍場生綠草，歸遲卻怨春來早。錦繡一城春水繞。庭院笙歌，行樂多年少。著意來開孤客抱，不知名字閑花鳥。」此詞當在晏氏父子間，南宋人不能道也。
339 	§2。37三七
340 	「君王枉把平陳樂，換得雷塘數畝田。１」政治家之言也。「長陵亦是閑丘隴，異日誰知與仲多？２」詩人之言也。政治家之眼，域於一人一事。詩人之眼，則通古今而觀之。詞人觀物，須用詩人之眼，不可用政治家之眼。故感事、懷古等作，當與壽詞同為詞家所禁也。
341 	１羅隱《隋帝陵》：「入郭登橋出登船，紅樓日日柳年年。君王忍把平陳樂，只換雷塘數畝田。」
342 	２唐彥謙《仲山》高祖兄仲山隱居之所：「千載遺蹤寄薜蘿，沛中鄉里漢山河。長陵亦是閑丘隴，異日誰知與仲多？」
343 	§2。38三八
344 	宋人小說，多不足信。如《雪舟脞語》謂：臺州知府唐仲友眷官妓嚴蕊奴。朱晦庵系治之。及晦庵移去，提刑岳霖行部至臺，蕊乞自便。岳問曰：去將安歸？蕊賦《卜算子》詞云：「住也如何住」雲云１。案此詞系仲友戚高宣教作，使蕊歌以侑觴者，見朱子「糾唐仲友奏牘」２。則《齊東野語》所紀朱唐公案３，恐亦未可信也。
345 	１陶宗儀《說郛》卷五十七引《雪舟脞語》：「唐悅齋仲友字與正，知臺州。朱晦庵為浙東提舉，數不相得，至於互申。壽皇問宰執二人曲直。對曰：秀才爭閑氣耳。悅齋眷官妓嚴蕊奴，晦庵捕送囹圄。提刑岳商卿霖行部疏決，蕊奴乞自便。憲使問去將安歸？蕊奴賦《卜算子》，末云：「住也如何住，去又終須去。若得山花插滿頭，莫問奴歸處。」憲笑而釋之。」
346 	２朱熹《朱子大全》卷十九「按唐仲友第四狀」：「五月十六日筵會，仲友親戚高宣教撰曲一首，名《卜算子》，後一段云「去又如何去，住又如何住。待得山花插滿頭，休問奴歸處。」」
347 	３周密《齊東野語》卷十七「朱唐交奏本末」：「朱晦庵按唐仲友事，或言呂伯恭嘗與仲友同書會有隙，朱主呂，故抑唐，是不然也。蓋唐平時恃才輕晦庵，而陳同父頗為朱所進，與唐每不相下。同父游臺，嘗狎籍妓，囑唐為脫籍，許之。偶郡集，唐語妓曰：『汝果欲從陳官人耶？』妓謝。唐云：『汝須能忍饑受凍仍可。』妓聞大恚。自是陳至妓家，無復前之奉承矣。陳知為唐所賣，亟往見朱。朱問：『近日小唐云何？』答曰：『唐謂公尚不識字，如何作監司？』朱銜之，遂以部內有冤案，乞再巡按。既至臺，適唐出迎少稽，朱益以陳言為信。立索郡印，付以次官。乃摭唐罪具奏，而唐亦以奏馳上。時唐鄉相王淮當軸。既進呈，上問王。王奏：『此秀才爭閑氣耳。』遂兩平其事。詳見周平園《王季海日記》。而朱門諸賢所作《年譜道統錄》，乃以季海右唐而並斥之，非公論也。其說聞之陳伯玉式卿，蓋親得之婺之諸呂云。」§2。39三九
348 	《滄浪》１《鳳兮》２二歌，已開楚辭體格。然楚詞之最工者，推屈原、宋玉，而後此之王褒、劉向之詞不與焉。五古之最工者，實推阮嗣宗、左太沖、郭景純、陶淵明，而前此曹劉，後此陳子昂、李太白不與焉。詞之最工者，實推後主、正中、永叔、少游、美成，而後此南宋諸公不與焉。
349 	１《孟子。離婁上》有《孺子歌》曰：「滄浪之水清兮，可以濯我纓。滄浪之水濁兮，可以濯我足。」
350 	２《論語。微子》：「楚狂接與歌而過孔子曰『鳳兮鳳兮，何德之衰？往者不可諫，來者猶可追。已而已而，今之從政者殆矣！』」
351 	§2。40四十
352 	唐五代之詞，有句而無篇。南宋名家之詞，有篇而無句。有篇有句，唯李後主降宋後諸作，及永叔、子瞻、少游、美成、稼軒數人而已。
353 	§2。41四一
354 	唐五代北宋之詞家，倡優也。南宋後之詞家，俗子也。二者其失相等。但詞人之詞，寧失之倡優，不失之俗子。以俗子之可厭，較倡優為甚故也。
355 	§2。42四二
356 	《蝶戀花》「獨倚危樓１」一闋，是《六一詞》，亦見《樂章集》。餘謂：屯田輕薄子，只能道「奶奶蘭心蕙性２」耳。
357 	１見本《刪稿》十一節。
358 	２柳永《玉女搖仙佩》：「飛瓊伴侶，偶別珠宮，未返神仙行綴。取次梳妝，尋常言語，有得幾多姝麗。擬把名花比。恐旁人笑我，談何容易。細思算，奇葩艷卉，惟是深紅淺白而已。爭如這多情，占得人間，千嬌百媚。須信畫堂繡閣，皓月清風，忍把光陰輕棄。自古及今，佳人才子，少得當年雙美。且恁相偎倚。未消得，憐我多才多藝。願奶奶蘭心蕙性，枕前言下，表餘深意。為盟誓。今生斷不孤鴛被。」
359 	§2。43四三
360 	讀《會真記》者，惡張生之薄幸〔幸加單人〕，而恕其奸非。讀《水滸傳》者，恕宋江之橫暴，而責其深險。此人人之所同也。故艷詞可作，唯萬不可作儇薄語。龔定庵詩云：「偶賦凌雲偶倦飛，偶然閑慕遂初衣。偶逢錦瑟佳人問，便說尋春為汝歸。１」其人之涼薄無行，躍然紙墨間。餘輩讀耆卿伯可詞，亦有此感。視永叔、希文小詞何如耶？
361 	１此為龔自珍《乙亥雜詩》三百十五首之一，見《定庵續集》。
362 	§2。44四四
363 	詞人之忠實，不獨對人事宜然。即對一草一木，亦須有忠實之意，否則所謂游詞也。
364 	§2。45四五
365 	讀《花間》《尊前》集，令人回想徐陵《玉臺新詠》。讀《草堂詩餘》，令人回想袁穀《才調集》。讀朱竹□〔詫換土旁〕《詞綜》，張皋文、董子遠《詞選》，令人回想沈德潛三朝詩別裁集。
366 	§2。46四六
367 	明季國初諸老之論詞，大似袁簡齋之論詩，其失也，纖小而輕薄。竹□〔詫換土旁〕以降之論詞者，大似沈規愚，其失也，枯槁而庸陋。
368 	§2。47四七
369 	東坡之曠在神，白石之曠在貌。白石如王衍口不言阿堵物，而暗中為營三窟之計，此其所以可鄙也。
370 	§2。48四八
371 	「紛吾既有此內美兮，又重之已修能。１」文學之事，於此二者，不能缺一。然詞乃抒情之作，故尤重內美。無內美而但有修能，則白石耳。
372 	１此二句出自屈原《離騷》。
373 	§2。49四九
374 	詩人視一切外物，皆游戲之材料也。然其游戲，則以熱心為之，故詼諧與嚴重二性質，亦不可缺一也。


《人間詞話刪稿》[View] [Edit] [History]
1 	《人間詞話》刪稿
2 	［清］王國維 著
3 	一
4 	白石之詞，餘所最愛者，亦僅二語，曰：「淮南皓月冷千山，冥冥歸去無人管。［1］」
5 	注釋：
6 	［1］　姜夔《踏莎行》（自沔東來，丁未元日至金陵，江上感夢而作。）：「燕燕輕盈，鶯鶯嬌軟，分明又向華胥見。夜長爭得薄情知，春初早被相思染。　別後書辭，別時針線，離魂暗逐郎行遠。淮南皓月冷千山，冥冥歸去無人管。」
7 	二
8 	雙聲、疊韻之論，盛於六朝，唐人猶多用之。至宋以後，則漸不講，並不知二者為何物。乾嘉間，吾鄉周公靄先生著《杜詩雙聲疊韻譜括略》，正千餘年之誤，可謂有功文苑者矣。其言曰：「兩字同母謂之雙聲，兩字同韻謂之疊韻。」余按用今日各國文法通用之語表之，則兩字同一子音者謂之雙聲。如《南史·羊元保傳》之「官家恨狹，更廣八分」，「官家更廣」四字，皆從ｋ得聲。《洛陽伽藍記》之「獰奴慢罵」，「獰奴」兩字，皆從ｎ得聲。「慢罵」兩字，皆從ｍ得聲也。兩字同一母音者，謂之疊韻。如梁武帝「後牖有朽柳」，「後牖有」三字，雙聲而兼疊韻。「有朽柳」三字，其母音皆為ｕ。劉孝綽之「梁王長康強」，「梁長強」三字，其母音皆為ｉａｎ也［1］。自李淑《詩苑》偽造沈約之說，以雙聲疊韻為詩中八病之二，後是詩家多廢而不講，亦不複用之於詞。餘謂苟於詞之蕩漾處多用疊韻，促結處用雙聲，則其鏗鏘可誦，必有過於前人者。惜世之專講音律者，尚未悟此也。
9 	注釋：
10 	［1］　葛立方《韻語陽秋·卷四》引陸龜蒙詩序：「疊韻起自如梁武帝，云「後牖有朽柳」，當時侍從之臣皆倡和。劉孝綽雲「梁王長康強」，沈少文云「偏眠船弦邊」，庾肩吾云「載碓每礙埭」，自後用此體作為小詩者多矣。」
11 	三
12 	世人但知雙聲之不拘四聲，不知疊韻亦不拘平、上、去三聲。凡字之同母者，雖平仄有殊，皆疊韻也。
13 	四
14 	詩之唐中葉以後，殆為羔雁之具矣。故五代北宋之詩，佳者絕少，而詞則為其極盛時代。即詩詞兼擅如永叔少游者，詞勝於詩遠甚。以其寫之於詩者，不若寫之於詞者之真也。至南宋以後，詞亦為羔雁之具，而詞亦替矣。此亦文學升降之一關鍵也。
15 	五
16 	曾純甫中秋應制，作《壺中天慢》詞［1］，自注云：「是夜，西興亦聞天樂。」謂宮中樂聲，聞於隔岸也。毛子晉謂：「天神亦不以人廢言。［2］」近馮夢華複辨其誣［3］。不解「天樂」兩字文義，殊笑人也。
17 	注釋：
18 	［1］　曾覿《壺中天慢》（此進御月詞也。上皇大喜曰：「從來月詞，不曾用『金甌』事，可謂新奇。」賜金束帶、紫番羅、水晶碗。上亦賜寶盞。至一更五點回宮。是夜，西興亦聞天樂焉。）：「素飆漾碧，看天衢穩送，一輪明月。翠水瀛壺人不到，比似世間秋別。玉手瑤笙，一時同色，小按霓裳疊。天津橋上，有人偷記新闋。　當日誰幻銀橋，阿瞞兒戲，一笑成癡絕。肯信群仙高宴處，移下水晶宮闕。雲海塵清，山河影滿，桂冷吹香雪。何勞玉斧，金甌千古無缺。」
19 	［2］　《宋六十名家詞》毛晉跋《海野詞》：「進月詞，一夕西興，共聞天樂，豈天神亦不以人廢言耶？」
20 	［3］　馮熙《宋六十一家詞選》例言：「曾純甫賦進御月詞，其自記云：『是夜，西興亦聞天樂。』子晉遂謂天神亦不以人廢言。不知宋人每好自神其說。白石道人尚欲以巢湖風駛歸功於平調《滿江紅》，於海野何譏焉？」
21 	六
22 	北宋名家以方回為最次。其詞如歷下、新城之詩，非不華瞻，惜少真味。
23 	七
24 	散文易學而難工，韻文難學而易工。近體詩易學而難工，古體詩難學而易工。小令易學而難工，長調難學而易工。
25 	八
26 	古詩云：「誰能思不歌？誰能飢不食？［1］」詩詞者，物之不得其平而鳴者也。故歡愉之辭難工，愁苦之言易巧。
27 	注釋：
28 	［1］　晉宋齊辭《子夜歌》：「誰能思不歌？誰能飢不食？日冥當戶倚，惆悵底不憶？」
29 	九
30 	社會上之習慣，殺許多之善人。文學上之習慣，殺許多之天才。
31 	十
32 	昔人論詩詞，有景語、情語之別。不知一切景語，皆情語也。
33 	十一
34 	詞家多以景寓情。其專作情語而絕妙者，如牛嶠之「甘作一生拼，盡君今日歡。［1］」，顧敻之「換我心為你心，始知相憶深。［2］」歐陽修之「衣帶漸寬終不悔，為伊消得人憔悴。［3］」美成之「許多煩惱，只為當時，一餉留情。［4］」此等詞求之古今人詞中，曾不多見。
35 	注釋：
36 	［1］　牛嶠《菩薩蠻》：「玉爐冰簟鴛鴦錦，粉融香汗流山枕。簾外轆轤聲，斂眉含笑驚。　柳陰煙漠漠，低鬢蟬釵落。須作一生拼，盡君今日歡。」
37 	［2］　顧敻《訴衷情》：「永夜拋人何處去？絕來音。香閣掩，眉斂，月將沉。爭忍不相尋？怨孤衾。換我心，為你心，始知相憶深。」
38 	［3］　柳永《鳳棲梧》：「佇倚危樓風細細，望極春愁，黯黯生天際。草色煙光殘照里，無言誰會憑闌意？　擬把疏狂圖一醉，對酒當歌，強樂還無味。衣帶漸寬終不悔，為伊消得人憔悴。」此詞又誤入《歐陽文忠公近體詩樂府》及《醉翁琴趣外編》。
39 	［4］　周邦彥《慶宮春》：「雲接平岡，山圍寒野，路回漸展孤城。衰柳啼鴉，驚風驅雁，動人一片秋聲。倦途休駕，淡煙裏，微茫見星。塵埃憔悴，生怕黃昏，離思牽縈。　華堂舊日逢迎。花艷參差，香霧飄零。弦管當頭，偏憐嬌鳳，夜深簧暖笙清。眼波傳意，恨密約，匆匆未成。許多煩惱，只為當時，一餉留情。
40 	十二
41 	詞之為體，要眇宜修。能言詩之所不能言，而不能盡言詩之所能言。詩之景闊，詞之言長。
42 	十三
43 	言氣質，言神韻，不如言境界。有境界，本也。氣質、神韻，末也。有境界而二者隨之矣。
44 	十四
45 	「西風吹渭水，落日滿長安。［1］」，美成以之入詞［2］，白仁甫以之入曲［3］，此借古人之境界為我之境界者也。然非自有境界，古人亦不為我用。
46 	注釋：
47 	［1］　賈島《憶江上吳處士》：「閩國揚帆去，蟾蜍虧複圓。秋風吹渭水，落葉滿長安。此夜聚會夕，當時雷雨寒。蘭橈殊未返，消息海雲端。」
48 	［2］　周邦彥《齊天樂》（秋思）：「綠蕪凋盡台城路，殊鄉又逢秋晚。暮雨生寒，鳴蛩勸織，深閣時聞裁剪。雲窗靜掩。嘆重拂羅裀，頓疏花簟。尚有綀囊，露螢清夜照書卷。　荊江留滯最久，故人相望處，離思何限？渭水西風，長安亂葉，空憶詩情宛轉。憑高眺遠。正玉液新篘，蟹螯初薦。醉倒山翁，但愁斜照斂。」
49 	［3］　白樸《雙調·德勝樂》（秋）：「玉露冷，蛩吟砌。聽落葉西風渭水。寒雁兒長空嘹唳。陶元亮醉在東籬。」又《梧桐雨》雜劇第二折《普天樂》：「恨無窮，愁無限。爭奈倉促之際，避不得驀嶺登山。鑾駕遷。成都盼。更哪堪滻水西飛雁，一聲聲送上雕鞍。傷心故園，西風渭水，落日長安。」
50 	十五
51 	長調自以周、柳、蘇、辛為最工。美成《浪淘沙慢》二詞［1］，精壯頓挫，已開北曲之先聲。若屯田之《八聲甘州》［2］，東坡之《水調歌頭》［3］，則佇興之作，格高千古，不能以常調論也。
52 	注釋：
53 	［1］　周邦彥《浪淘沙慢》：「曉陰重，霜凋岸草，霧隱城堞。南陌脂車待發，東門帳飲乍闋。正拂面、垂揚堪攬結。掩紅淚、玉手親折。念漢浦離鴻去何許，經時信音絕。　情切。望中地遠天闊。向露冷風清無人處，耿耿寒漏咽。嗟萬事難忘，唯是輕別。翠尊未竭，憑斷雲、留取西樓殘月。　羅帶光銷紋衾疊。連環解、舊香頓歇。怨歌永、瓊壺敲盡缺。恨春去、不與人期，弄夜色、空餘滿地梨花雪。」
54 	又一闋：「萬葉戰，秋聲露結，雁度沙磧。細草和煙尚綠，遙山向晚更碧。見隱隱、雲邊新月白。映落照、簾幕千家，聽數聲、何處倚樓笛？裝點盡秋色。　脈脈。旅情暗自消釋。念珠玉、臨水猶悲感，何況天涯客？憶少年歌酒，當時蹤跡。歲華易老，衣帶寬、懊惱心腸終窄。　飛散後、風流人阻。蘭橋約、悵恨路隔。馬蹄過、猶嘶舊巷陌。嘆往事、一一堪傷，曠望極。凝思又把闌幹拍。」
55 	［2］　柳永《八聲甘州》：「對瀟瀟暮雨灑江天，一番洗清秋。漸霜風淒慘，關河冷落，殘照當樓。是處紅衰翠減，苒苒物華休。惟有長江水，無語低流。　不忍登高臨遠，望故鄉渺邈，歸思難收。嘆年來蹤跡，何事苦淹留。想佳人、妝樓顒望，誤幾回、天際識歸舟。爭知我、倚闌幹處、正恁凝愁。」
56 	［3］　蘇軾《水調歌頭》（丙辰中秋，歡飲達旦，大醉，作此篇，兼懷子由。）：「明月幾時有？把酒問青天。不知天上宮闕，今夕是何年？我欲乘風歸去，又恐瓊樓玉宇，高處不勝寒。起舞弄清影，何似在人間？　轉朱閣，低綺戶，照無眠。不應有恨，何事長向別時圓？人有悲歡離合，月有陰晴圓缺，此事古難全。但願人長久，千里共嬋娟。」
57 	十六
58 	稼軒《賀新郎》詞「送茂嘉十二弟［1］」，章法絕妙。且語語有境界，此能品而幾於神者。然非有意為之，故後人不能學也。
59 	注釋：
60 	［1］　辛棄疾《賀新郎》（送茂嘉十二弟）：「綠樹聽鵜鴂。更那堪、鷓鴣聲住，杜鵑聲切！啼到春歸無尋處，苦恨芳菲都歇。算未抵人間離別。馬上琵琶關塞黑，更長門翠輦辭金闕。看燕燕，送歸妾。　將軍百戰身名裂。向河梁、回頭萬里，故人長絕。易水蕭蕭西風冷，滿座衣冠似雪。正壯士悲歌未徹。啼鳥還知如許恨，料不啼清淚長啼血。誰共我，醉明月？」
61 	十七
62 	稼軒《賀新郎》詞：「柳暗凌波路。送春歸猛風暴雨，一番新綠。［1］」又《定風波》詞：「從此酒酣明月夜。耳熱。［2］」「綠」「熱」二字，皆作上去用。與韓遇《東浦詞》《賀新郎》以「玉」「曲」葉「注」「女」，《卜算子》以「夜」「謝」葉「食」「月」，已開北曲四聲通押之祖。
63 	注釋：
64 	［1］　辛棄疾《賀新郎》：「柳暗凌波路。送春歸猛風暴雨，一番新綠。千里瀟湘葡萄漲，人解扁舟欲去。又檣燕留人相語。艇子飛來生塵步，唾花寒唱我新番句。波似箭，催鳴櫓。　黃陵祠下山無數。聽湘娥、泠泠曲罷，為誰情苦？行到東吳春已暮，正江闊潮平穩渡〔？〕。望金雀觚棱翔舞。前度劉郎今重到，問玄都千樹花存否？愁為倩，麼弦訴。」
65 	［2］　辛棄疾《定風波》：「金印累累佩陸離，河梁更賦斷腸詩。莫擁旌旗真個去。何處？玉堂元自要論思。　且約風流三學士，同醉。春風看試幾槍旗。從此酒酣明月夜。耳熱。那邊應是說儂時。」
66 	［3］　韓玉《賀新郎》（詠水仙）：「綽約人如玉。試新妝嬌黃半綠，漢宮勻注。倚傍小欄閒凝佇，翠帶風前似舞。記洛浦當年儔侶。羅襪生塵香冉冉，料征鴻微步凌波女。驚夢斷，楚江曲。　春工若見應為主。忍教都、閒亭笛管，冷風淒雨。待把此花都折取，和淚連香寄與。須信到離情如許。煙水茫茫斜照里，是騷人九辨招魂處。千古恨，與誰語？」
67 	［4］　韓玉《卜算子》：「楊柳綠成陰，初過寒食節。門掩金鋪獨自眠，哪更逢寒夜。　強起立東風，慘慘梨花謝。何事王孫不早歸？寂寞秋千月。」
68 	十八
69 	譚複堂《篋中詞選》謂：「蔣鹿潭《水雲樓詞》與成容若、項蓮生，二百年間，分鼎三足。」然《水雲樓詞》小令頗有境界，長調惟存氣格。《憶雲詞》精實有餘，超逸不足，皆不足與容若比。然視皋文、止庵輩，則倜乎遠矣。
70 	十九
71 	詞家時代之說，盛於國初。竹垞謂：詞至北宋而大，至南宋而深［1］。後此詞人，群奉其說。然其中亦非無具眼者。周保緒曰：「南宋下不犯北宋拙率之病，高不到北宋渾涵之詣。」又曰：「北宋詞多就景敘情，故珠圓玉潤，四照玲瓏。至稼軒、白石，一變而為即事敘景，故深者反淺，曲者反直。［2］」潘四農曰：「詞濫觴於唐，暢於五代，而意格之閎深曲摯，則莫盛於北宋。詞之有北宋，猶詩之有盛唐。至南宋則稍衰矣。［3］」劉融齋曰：「北宋詞用密亦疏、用隱亦亮、用沈亦快、用細亦闊、用精亦渾。南宋只是掉轉過來。［4］」可知此事自有公論。雖止庵詞頗淺薄，潘劉尤甚。然其推尊北宋，則與明季雲間諸公，同一卓識也。
72 	注釋：
73 	［1］　朱彞尊《詞綜發凡》：「世人言詞，必稱北宋。然詞至南宋始極其工，至宋季而始極其變。」
74 	［2］　見周濟《介存齋論詞雜著》。
75 	［3］　見潘德興《養一齋集》卷二十二「與葉生名澧書」。
76 	［4］　見劉熙載《藝概》卷四《詞曲概》。
77 	二十
78 	唐五代北宋詞，可謂生香真色。若雲間諸公，則彩花耳。湘真且然，況其次也者乎？
79 	二一
80 	《衍波詞》之佳者，頗似賀方回。雖不及容若，要在浙中諸子之上。
81 	二二
82 	近人詞如《複堂詞》之深婉，《疆村詞》之隱秀，皆在半塘老人上。疆村學夢窗而情味較夢窗反勝。蓋有臨川廬陵之高華，而濟以白石之疏越者。學人之詞，斯為極則。然古人自然神妙處，尚未見及。
83 	二三
84 	宋直方《蝶戀花》：「新樣羅衣渾棄卻，猶尋舊日春衫著。［1］」譚複堂《蝶戀花》：「連理枝頭儂與汝，千花百草從渠許。［2］」可謂寄興深微。
85 	注釋：
86 	［1］　宋徵興《蝶戀花》：「寶枕輕風秋夢薄，紅斂雙蛾，顛倒垂金雀。新樣羅衣渾棄卻，猶尋舊日春衫著。　偏是斷腸花不落，人苦傷心，鏡裏顏非昨。曾誤當初青女約，至今霜夜思量著。」
87 	［2］　譚獻《蝶戀花》：「帳裏迷離香似霧，不燼爐灰，酒醒聞餘語。連理枝頭儂與汝，千花百草從渠許。　蓮子青青心獨苦，一唱將離，日日風兼雨。豆蔻香殘楊柳暮，當時人面無尋處。」
88 	二四
89 	《半塘丁稿》中和馮正中《鵲踏枝》十闋，乃《鶩翁詞》之最精者。「望遠愁多休縱目」等闋，鬱伊惝恍，令人不能為懷。《定稿》只存六闋，殊為未允也。
90 	注釋：
91 	［1］　王鵬運《鵲踏枝》（馮正中《鵲踏枝》十四闋，鬱伊惝恍，義兼比興，蒙耆誦焉。春日端居，依次屬和。就均成詞，無關寄托，而章句尤為凌雜。憶雲生云：「不為無益之事，何以遣有涯之生？」三複前言，我懷如揭矣。時光緒丙申三月二十八日。錄十。）：「落蕊殘陽紅片片，懊恨比鄰，盡日流鶯轉。似雪楊花吹又散，東風無力將春限。　慵把香羅裁便面，換到輕衫，歡意垂垂淺。襟上淚痕猶隱見，笛聲催按梁州遍。」其一。「斜日危闌凝佇久，問訊花枝，可是年時舊？濃睡朝朝如中酒，誰憐夢裏人消瘦。　香閣簾櫳煙閣柳，片霎氤氳，不信尋常有。休遣歌筵回舞袖，好懷珍重春三後。」其二。「譜到陽關聲欲裂，亭短亭長，楊柳那堪折。挑菜湔裙春事歇，帶羅羞指同心結。　千里孤光同皓月，畫角吹殘，風外還嗚咽。有限墜歡真忍說，傷生第一生離別。」其三。「風蕩春雲羅衫薄，難得輕陰，芳事休閒卻。幾日啼鵑花又落，綠箋莫忘深深約。　老去吟情渾寂寞，細雨簷花，空憶燈前酌。隔院玉簫聲乍作，眼前何物供哀樂？。」其四。「漫說目成心便許，無據楊花，風裏頻來去。悵望朱樓難寄語，傷春誰念司勛誤？　枉把游絲牽弱縷，幾片閒雲，迷卻相思路。錦帳珠簾歌舞處，舊歡新恨思量否？」其五。「晝日懨懨驚夜短，片霎歡娛，那惜千金換。燕睨鶯顰春不管，敢辭弦索為君斷？　隱隱輕雷聞隔岸，暮雨朝霞，咫尺迷雲漢。獨對舞衣思舊伴，龍山極目煙塵滿。」其六。「望遠愁多休縱目，步繞珍叢，看筍將成竹。曉露暗垂珠簏簌，芳林一帶如新浴。　簷外春山森碧玉，夢裏驂鸞，記過清湘曲。自定新弦移雁足，弦聲未抵歸心促。」其七。「誰遣春韶隨水去？醉倒芳尊，望卻朝和暮。換盡大堤芳草路，倡條都是相思樹。　蠟燭有心燈解語，淚盡唇焦，此恨消沈否？坐對東風憐弱絮，萍飄後日知何處？」其八。「對酒肯教歡意盡？醉醒懨懨，無那忺春困。錦字雙行箋別恨，淚珠界破殘妝粉。　輕燕受風飛遠近，消息誰傳，盼斷烏衣信。曲幾無憀閒自隱，鏡奩心事孤鸞鬢。」其九。「幾見花飛能上樹，難系流光，枉費垂楊縷。箏雁斜飛排錦柱，只伊不解將春去。　漫詡心情黏地絮，容易飄揚，那不驚風雨。倚遍闌幹誰與語？思量有恨無人處。」其十。今《半塘定稿·鶩翁集》中存《鵲踏枝》六闋，計刪第三、第六、第七、第九四闋。
92 	二五
93 	固哉皋文之為詞也！飛卿《菩薩蠻》、永叔《蝶戀花》、子瞻《卜算子》，皆興到之作，有何命意？皆被皋文深文羅織［1］。阮亭《花草蒙拾》謂：「坡公命宮磨蠍，生前為王圭舒亶輩所苦，身後又硬受此差排。［2］」由今觀之，受差排者，獨一坡公已耶？
94 	注釋：
95 	［1］　溫庭筠《菩薩蠻》：「小山重疊金明滅，鬢雲欲度香腮雪。懶起畫蛾眉，弄妝梳洗遲。　照花前後鏡，花面交相映。新帖繡羅襦，雙雙金鷓鴣。」張惠言《詞選》評：「此感士不遇也，篇法仿佛《長門賦》。「照花」四句，《離騷》初服之意。」
96 	歐陽修《蝶戀花》，即馮延巳《鵲踏枝》：「庭院深深深幾許？楊柳堆煙，簾幕無重數。玉勒雕鞍游冶處，樓高不見章台路。　雨橫風狂三月暮，門掩黃昏，無計留春住。淚眼問花花不語，亂紅飛過秋千去。」張惠言《詞選》評：「庭院深深，閨中既以邃遠也。樓高不見，哲王又不寤也。章台游冶，小人之徑。雨橫風狂，政令暴急也。亂紅飛去，斥逐者非一人而已，殆為韓範作乎？」
97 	蘇軾《卜算子》（黃州定慧院寓居作）：「缺月挂梧桐，漏斷人初靜。誰見幽人獨往來，縹緲孤鴻影。　驚起卻回頭，有恨無人省。揀盡寒枝不肯棲，寂寞沙洲冷。」張惠言《詞選》評：「此東坡在黃州作。〔魚局〕陽居士云〔《唐宋諸賢絕妙好詞選》卷二〕：缺月，刺明微也。漏斷，暗時也。幽人，不得志也。獨往來，無助也。驚鴻，賢人不安也。回頭，愛君不忘也。無人省，君不察也。揀盡寒枝不肯棲，不偷安於高位也。寂寞沙洲冷，非所安也。此詞與《考盤》詩極相似。」
98 	［2］　王士禎《花草蒙拾》：「僕嘗戲謂：坡公命宮磨蠍，湖州詩案，生前為王圭舒亶輩所苦，身後又硬受此差排耶？」
99 	二六
100 	賀黃公謂：「姜論史詞，不稱其「軟語商量」，而賞其「柳暗花暝」，固知不免項羽學兵法之恨。［1］」然「柳暗花暝」自是歐秦輩句法，前後有畫工化工之殊。吾從白石，不能附和黃公矣。
101 	注釋：
102 	［1］　史達祖《雙雙燕》（詠燕）：「過春社了，度簾幕中間，去年塵冷。差池欲往，試入舊巢相並。還相雕梁藻井，又軟語商量不定。飄然快拂花梢，翠尾分開紅影。　芳徑，芹泥雨潤。愛貼地爭飛，競誇輕俊。紅樓歸晚，看足柳暗花暝。應自棲香正穩，便忘了、天涯芳信。愁損翠黛雙娥，日日畫欄獨憑。」賀黃公語，見賀裳《皺水軒詞筌》。姜論史詞，見《中興以來絕妙詞選》卷七所引。
103 	二七
104 	「池塘春草謝家春，萬古千秋五字新。傳語閉門陳正字，可憐無補費精神。」此遺山《論詩絕句》也。夢窗、玉田輩，當不樂聞此語。
105 	二八
106 	朱子《清邃閣論詩》謂：「古人詩中有句，今人詩更無句，只是一直說將去。這般詩一日作百首也得。」餘謂北宋之詞有句，南宋以後便無句。玉田、草窗之詞，所謂「一日作百首也得」者也。
107 	二九
108 	朱子謂：「梅聖俞詩，不是平淡，乃是枯槁。」餘謂草窗、玉田之詞亦然。
109 	注釋：
110 	［1］　見朱熹《清邃閣論詩》。
111 	三十
112 	「自憐詩酒瘦，難應接，許多春色。［1］」「能幾番游，看花又是明年。［2］」此等語亦算警句耶？乃值如許筆力！
113 	注釋：
114 	［1］　史達祖《喜遷鶯》：「月波疑滴，望玉壺天近，了無塵隔。翠眼圈花，冰絲織練，黃道寶光相值。自憐詩酒瘦，難應接，許多春色。最無賴，是隨香趁燭，曾伴狂客。　蹤跡。謾記憶。老了杜郎，忍聽東風笛。柳院燈疏，梅廳雪在，誰與細傾春碧。舊情拘未定，猶自學、當年游歷。怕萬一，誤玉人夜寒簾隙。」
115 	［2］　張炎《高陽台》（西湖春感）：「接葉巢鶯，平波卷絮，斷橋斜日歸船。能幾番游？看花又是明年。東風且伴薔薇住，到薔薇、春已堪憐。更淒然，萬綠西泠，一抹荒煙。　當年燕子知何處？但苔深韋曲，草暗斜川。見說新愁，如今也到鷗邊。無心再續笙歌夢，掩重門、淺醉閒眠。莫開簾，怕見飛花，怕聽啼鵑。」
116 	三一
117 	文文山詞，風骨甚高，亦有境界，遠在聖與、叔夏、公謹諸公之上。亦如明初誠意伯詞，非季迪、孟載諸人所敢望也。
118 	三二
119 	和凝《長命女》詞：「天欲曉。宮漏穿花聲繚繞，窗裏星光少。　冷霞寒侵帳額，殘月光沈樹杪。夢斷錦闈空悄悄。強起愁眉小。」此詞前半，不減夏英公《喜遷鶯》也。
120 	注釋：
121 	［1］　夏竦《喜遷鶯令》：「霞散綺，月垂鉤。簾卷未央樓。夜涼銀漢截天流，宮闕鎖清秋。　瑤台樹，金莖露。鳳髓香盤煙霧。三千珠翠擁宸游，水殿按涼州。」
122 	三三
123 	宋李希聲《詩話》云：「唐人作詩，正以風調高古為主。雖意遠語疏，皆為佳作。後人有切近的當、氣格凡下者，終使人可憎。［1］」餘謂北宋詞亦不妨疏遠。若梅溪以下，正所謂切近的當、氣格凡下者也。
124 	注釋：
125 	［1］　見魏慶之《詩人玉屑》卷十引。
126 	三四
127 	自竹垞痛貶《草堂詩餘》而推《絕妙好詞》［1］，後人群附和之。不知《草堂》雖有褻諢之作，然佳詞恆得十之六七。《絕妙好詞》則除張範辛劉諸家外，十之八九，皆極無聊賴之詞。古人云：小好小慚，大好大慚［2］，洵非虛語。
128 	注釋：
129 	［1］　朱彞尊《書絕妙好詞後》：「詞人之作，自《草堂詩餘》盛行，屏去《激楚》《陽阿》，而《巴人》之唱齊進矣。周公謹《絕妙好詞》選本雖未盡醇，然中多俊語，方諸《草堂》所錄，雅俗殊分。」
130 	［2］　韓愈《與馮宿論文書》：「時時應事作俗下文字，下筆令人慚。及示人，則以為好。小慚者亦蒙謂之小好，大慚者則必以為大好矣。」
131 	三五
132 	梅溪、夢窗、玉田、草窗、西麓諸家，詞雖不同，然同失之膚淺。雖時代使然，亦其才分有限也。近人棄周鼎而寶康瓠，實難索解。
133 	三六
134 	余友沈昕伯自巴黎寄餘蝶戀花一闋云：「簾外東風隨燕到。春色東來，循我來時道。一霎圍場生綠草，歸遲卻怨春來早。　錦繡一城春水繞。庭院笙歌，行樂多年少。著意來開孤客抱，不知名字閒花鳥。」此詞當在晏氏父子間，南宋人不能道也。
135 	三七
136 	「君王枉把平陳樂，換得雷塘數畝田。［1］」政治家之言也。「長陵亦是閒丘隴，異日誰知與仲多？［2］」詩人之言也。政治家之眼，域於一人一事。詩人之眼，則通古今而觀之。詞人觀物，須用詩人之眼，不可用政治家之眼。故感事、懷古等作，當與壽詞同為詞家所禁也。
137 	注釋：
138 	［1］　羅隱《隋帝陵》：「入郭登橋出登船，紅樓日日柳年年。君王忍把平陳樂，只換雷塘數畝田。」
139 	［2］　唐彥謙《仲山》（高祖兄仲山隱居之所）：「千載遺蹤寄薜蘿，沛中鄉里漢山河。長陵亦是閒丘隴，異日誰知與仲多？」
140 	三八
141 	宋人小說，多不足信。如《雪舟脞語》謂：台州知府唐仲友眷官妓嚴蕊奴。朱晦庵系治之。及晦庵移去，提刑岳霖行部至台，蕊乞自便。岳問曰：去將安歸？蕊賦《卜算子》詞云：「住也如何住」雲雲［1］。案此詞系仲友戚高宣教作，使蕊歌以侑觴者，見朱子「糾唐仲友奏牘」［2］。則《齊東野語》所紀朱唐公案［3］，恐亦未可信也。
142 	注釋：
143 	［1］　陶宗儀《說郛》卷五十七引《雪舟脞語》：「唐悅齋仲友字與正，知台州。朱晦庵為浙東提舉，數不相得，至於互申。壽皇問宰執二人曲直。對曰：秀才爭閒氣耳。悅齋眷官妓嚴蕊奴，晦庵捕送囹圄。提刑岳商卿霖行部疏決，蕊奴乞自便。憲使問去將安歸？蕊奴賦《卜算子》，末云：「住也如何住，去又終須去。若得山花插滿頭，莫問奴歸處。」憲笑而釋之。」
144 	［2］　朱熹《朱子大全》卷十九「按唐仲友第四狀」：「五月十六日筵會，仲友親戚高宣教撰曲一首，名《卜算子》，後一段云「去又如何去，住又如何住。待得山花插滿頭，休問奴歸處。」」
145 	［3］　周密《齊東野語》卷十七「朱唐交奏本末」：「朱晦庵按唐仲友事，或言呂伯恭嘗與仲友同書會有隙，朱主呂，故抑唐，是不然也。蓋唐平時恃才輕晦庵，而陳同父頗為朱所進，與唐每不相下。同父游台，嘗狎籍妓，囑唐為脫籍，許之。偶郡集，唐語妓曰：『汝果欲從陳官人耶？』妓謝。唐云：『汝須能忍飢受凍仍可。』妓聞大恚。自是陳至妓家，無複前之奉承矣。陳知為唐所賣，亟往見朱。朱問：『近日小唐云何？』答曰：『唐謂公尚不識字，如何作監司？』朱銜之，遂以部內有冤案，乞再巡按。既至台，適唐出迎少稽，朱益以陳言為信。立索郡印，付以次官。乃摭唐罪具奏，而唐亦以奏馳上。時唐鄉相王淮當軸。既進呈，上問王。王奏：『此秀才爭閒氣耳。』遂兩平其事。詳見周平園《王季海日記》。而朱門諸賢所作《年譜道統錄》，乃以季海右唐而並斥之，非公論也。其說聞之陳伯玉式卿，蓋親得之婺之諸呂云。」　
146 	三九
147 	《滄浪》［1］《鳳兮》［2］二歌，已開楚辭體格。然楚詞之最工者，推屈原、宋玉，而後此之王褒、劉向之詞不與焉。五古之最工者，實推阮嗣宗、左太衝、郭景純、陶淵明，而前此曹劉，後此陳子昂、李太白不與焉。詞之最工者，實推後主、正中、永叔、少游、美成，而後此南宋諸公不與焉。
148 	注釋：
149 	［1］　《孟子·離婁上》有《孺子歌》曰：「滄浪之水清兮，可以濯我纓。滄浪之水濁兮，可以濯我足。」
150 	［2］　《論語·微子》：「楚狂接與歌而過孔子曰『鳳兮鳳兮，何德之衰？往者不可諫，來者猶可追。已而已而，今之從政者殆矣！』」
151 	四十
152 	唐五代之詞，有句而無篇。南宋名家之詞，有篇而無句。有篇有句，唯李後主降宋後諸作，及永叔、子瞻、少游、美成、稼軒數人而已。
153 	四一
154 	唐五代北宋之詞家，倡優也。南宋後之詞家，俗子也。二者其失相等。但詞人之詞，寧失之倡優，不失之俗子。以俗子之可厭，較倡優為甚故也。
155 	四二
156 	《蝶戀花》「獨倚危樓［1］」一闋，是《六一詞》，亦見《樂章集》。餘謂：屯田輕薄子，只能道「奶奶蘭心蕙性［2］」耳。
157 	注釋：
158 	［1］　見本《刪稿》十一節。
159 	［2］　柳永《玉女搖仙佩》：「飛瓊伴侶，偶別珠宮，未返神仙行綴。取次梳妝，尋常言語，有得幾多姝麗。擬把名花比。恐旁人笑我，談何容易。細思算，奇葩艷卉，惟是深紅淺白而已。爭如這多情，占得人間，千嬌百媚。 須信畫堂繡閣，皓月清風，忍把光陰輕棄。自古及今，佳人才子，少得當年雙美。且恁相偎倚。未消得，憐我多才多藝。願奶奶蘭心蕙性，枕前言下，表餘深意。為盟誓。今生斷不孤鴛被。」
160 	四三
161 	讀《會真記》者，惡張生之薄幸，而恕其奸非。讀《水滸傳》者，恕宋江之橫暴，而責其深險。此人人之所同也。故艷詞可作，唯萬不可作儇薄語。龔定庵詩云：「偶賦凌雲偶倦飛，偶然閒慕遂初衣。偶逢錦瑟佳人問，便說尋春為汝歸。［1］」其人之涼薄無行，躍然紙墨間。餘輩讀耆卿伯可詞，亦有此感。視永叔、希文小詞何如耶？
162 	注釋：
163 	［1］　此為龔自珍《乙亥雜詩》三百十五首之一，見《定庵續集》。
164 	四四
165 	詞人之忠實，不獨對人事宜然。即對一草一木，亦須有忠實之意，否則所謂游詞也。
166 	四五
167 	讀《花間》《尊前》集，令人回想徐陵《玉台新詠》。讀《草堂詩餘》，令人回想袁穀《才調集》。讀朱竹垞《詞綜》，張皋文、董子遠《詞選》，令人回想沈德潛三朝詩別裁集。
168 	四六
169 	明季國初諸老之論詞，大似袁簡齋之論詩，其失也，纖小而輕薄。竹垞以降之論詞者，大似沈規愚，其失也，枯槁而庸陋。
170 	四七
171 	東坡之曠在神，白石之曠在貌。白石如王衍口不言阿堵物，而暗中為營三窟之計，此其所以可鄙也。
172 	四八
173 	「紛吾既有此內美兮，又重之已修能。［1］」文學之事，於此二者，不能缺一。然詞乃抒情之作，故尤重內美。無內美而但有修能，則白石耳。
174 	注釋：
175 	［1］　此二句出自屈原《離騷》。
176 	四九
177 	詩人視一切外物，皆游戲之材料也。然其游戲，則以熱心為之，故詼諧與嚴重二性質，亦不可缺一也。



