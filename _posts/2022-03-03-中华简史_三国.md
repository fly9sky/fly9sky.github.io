---
layout: post
title: 中华简史-三国卷
date: 2022-12-26 09:52:00
description: 魏蜀吴三国鼎立，三国征伐导致大量人口损失。
---

## 概述
```
       三国（220年－280年）是上承东汉下启西晋的一段历史时期，分为曹魏、蜀汉、东吴三个政权。赤壁之战时，曹操被孙刘联军击败，奠定了三国鼎立的雏型。
       220年，曹丕篡汉称帝，国号“魏”，史称曹魏，三国历史正式开始。次年刘备在成都延续汉朝，史称蜀汉。222年刘备在夷陵之战失败，孙权获得荆州大部。223年刘备去世，诸葛亮辅佐刘备之子刘禅与孙权重新联盟。229年孙权称帝，国号“吴”，史称东吴，至此三国正式成立。
       此后的数十年内，蜀汉诸葛亮、姜维多次率军北伐曹魏，但始终未能改变三足鼎立的格局。曹魏后期的实权渐渐被司马懿掌控。263年，曹魏的司马昭发动魏灭蜀之战，蜀汉灭亡。两年后司马昭病死，其子司马炎废魏元帝自立，建国号为“晋”，史称西晋。公元280年，西晋灭东吴，统一中国，至此三国时期结束，进入晋朝时期。

```

## 汉烈祖 昭烈皇帝 刘备 161年－223年 在位221年－223年

### 章武 221年－223年

## 汉孝怀皇帝（汉赵刘渊谥）安乐思公（晋朝谥） 刘禅 207年－271年 223年－263年在位 

### 建兴 223年－237年 

### 延熙 238年－257年 

### 景耀 258年－263年 

### 炎兴 263年


## 魏高祖 曹丕  文皇帝 子桓 首阳陵

### 黄初（220—226）

## 曹叡 魏烈祖 明皇帝 高平陵 元仲 226—239 

### 太和

### 青龙

### 景初

## 曹芳 邵陵厉公（齐王）兰卿 239—254 

### 正始

### 嘉平

## 曹髦 高贵乡公 彦士 254—260 

### 正元

### 甘露

## 曹奂 魏元皇帝 景明 王原陵 260—266 

### 景元

## 吴太祖 吴大帝 孙权 182年—252年 229年—252年 蒋陵

### 黄武 222年十月～229年四月 

### 黄龙 229年四月～231年

### 嘉禾 232年～238年八月

### 赤乌　238年八月～251年四月

### 太元　251年5月-252年正月

### 神凤　252年2-4月

## 孙亮 243年—260年 252年—258年 赖乡 258年被废，无谥号，史称少帝、废帝、会稽王 

### 建兴 252年五月～253年

### 五凤 254年～256年十月

### 太平 256年十月～258年十月

## 吴太宗 景帝 孙休 235年—264年 258年—264年 定陵

### 永安 258年十月～264年七月

## 孙皓 243年—284年 264—280年在位 邙山 280年降晋，无谥号，史称末帝、乌程侯、归命侯

### 元兴 264年八月～265年三月

### 甘露 265年四月～266年七月

### 宝鼎 266年八月～269年九月

### 建衡 269年十月～271年

### 凤凰 272年～274年

### 天册 275年～276年六月

### 天玺 276年七～十二月

### 天纪 277年～280年三月


## 东汉   灵帝刘宏

### 184年     中平元年     （大事：张角领导“黄巾起义”）

> 2月, 张角领导的黄巾大起义爆发10月 , 张角病死

> 11月 , 起义主力失败

> 黄巾大起义

### 185      中平二年

### 186      中平三年

### 187      中平四年

> 孙坚出任长沙太守

### 188      中平五年

> 灵帝设立西园八校尉

> 刘焉出任益州牧

### 189      中平六年，四月，灵帝崩。少帝刘辩即位，改元光熹。八月，改元昭宁。九月，刘辩被废为弘农王。刘协即位，改元永汉，十二月，复中平六年。

> 4 月, 汉灵帝驾崩 , 皇子刘辩即位 , 何太后临朝, 何进主政

> 8月, 何进诛杀宦官 , 张让杀何进, 袁绍尽杀宦官、董卓进京

> 9月，董卓废少帝 , 立刘协为献帝12月, 曹操起兵讨董卓

> 公孙度出任辽东太守，后自封为辽东侯

## 汉献帝 刘协 

### 190 初平元年

> 正月, 关东各路诸侯讨董卓 , 公推袁绍为盟主、董卓杀刘辩 ,

> 2月, 董卓挟汉献帝迁都长安、公孙度称辽东侯

### 191      初平二年

> 孙坚破董卓, 斩华雄

> 袁绍自领冀州牧，表曹操为东郡太守

> 荀彧投曹操

> 孙坚攻入洛阳 , 得传国玉玺

> 刘表杀孙坚

### 192      初平三年

> 4月, 王允设计除董卓

> 6月, 李傕，郭汜围都, 杀允败布

> 曹操代理兖州牧, 收黄巾军30万号青州兵

### 193      初平四年

> 曹操大败啕谦

> 三国大事年表

> 三让徐州

### 194      （汉献帝 刘协）兴平元年

> 吕布领兖州牧

> 曹操替父报仇二攻徐州、

> 陶迁死 , 刘备为徐州牧

> 刘焉死 , 刘璋立

### 195      兴平二年

> 2月, 李傕，郭汜之乱

> 夏 , 曹操大破吕布

> 7月, 献帝自长安东归

> 10月，孙策大败刘瑶、献帝命曹操为兖州牧

### 196      （汉献帝 刘协）建安元年

> 6月, 曹操表刘备为豫州牧

> 7月 , 杨奉救驾

> 8月 ，曹操自领司隶校尉，录尚书事

> 9月, 曹操迎献帝于许都

> 布攻备, 备投操

### 197      建安二年

> 正月, 曹操败于张绣、袁术称帝

> 袁绍以大将军身份自领冀青幽并四州牧

> 曹操遭遇宛城惊变

### 198      建安三年

> 12月, 曹操擒杀吕布

### 199      建安四年

> 3月, 袁绍灭公孙瓒

> 6月, 袁术死、

> 8月, 曹操进驻黎阳

> 11月, 张绣降曹

> 12月, 曹操以官渡为大本营、

### 200      建安五年       （大事：官渡之战）

> 正月，曹操大败刘备 ,刘备投奔袁绍, 关羽被迫降曹

> 8月, 袁绍兵至黎阳

> 10月, 曹操在官渡大败袁绍

> 孙策平定江东

> 孙策被刺身亡，孙权接班

> 张鲁占据汉中

> 衣带诏事发

> 关羽千里寻兄

### 201      建安六年

> 4月, 袁曹仓亭之战、刘备投奔刘表

### 202      建安七年

> 5月, 袁绍病死, 袁尚立

> 9月, 曹操攻袁谭

> 刘备火烧博望坡

### 203      建安八年

> 孙权讨伐刘表部将黄祖

### 204      建安九年

> 曹操平定冀州、

> 公孙度死 , 公孙康立

### 205      建安十年

> 曹操平定青州

### 206      建安十一年

> 曹操平定并州

### 207      建安十二年

> 8月, 曹操北征乌桓、灭袁残部,统一北方、 曹操赎回蔡文姬、诸葛亮岀山

### 208      建安十三年      （大事：赤壁之战）

> 6月，曹操自仼丞相

> 7月, 曹操征刘表

> 8月, 刘表卒、曹操杀孔融

> 曹操杀华佗

> 12月, 孙刘联军与曹军展开赤壁之战 , 曹操战败

### 209      建安十四年

> 10月, 刘备与孙权之妹成亲

> 12月, 周瑜攻占江陵

> 孙权任徐州牧

> 刘备任荆州牧

### 210      建安十五年

> 12月, 周瑜谋灭刘备至巴丘病卒, 临死前举荐鲁肃

> 鲁肃向孙权建议把荆州借给刘备

> 辽东建带方郡

### 211      建安十六年

> 春，曹操征马超、韩遂

> 12月, 刘备入川

> 士燮归附孙权

### 212      建安十七年

> 5月, 曹操诛马腾

> 10月, 曹操东征孙权 荀彧卒

### 213      建安十八年

> 正月 , 曹操从濡须口退兵

> 5月, 曹操魏公加九锡

### 214      建安十九年

> 夏 , 马超归刘、刘备进成都, 自领益州牧

> 10月, 夏侯渊平陇右

> 11月, 曹操杀伏氏

### 215      建安二十年

> 3月 , 曹操西征张鲁

> 11月, 张鲁投降

> 孙权向刘备讨还荆州

> 8月, 张辽威震逍遥津

### 216      建安二十一年

> 曹操称魏王

### 217      建安二十二年

> 曹丕为魏太子

### 218      建安二十三年

> 正月, 曹操平定耿继、韦晃之乱

> 曹彰收服鲜卑轲比能

### 219      建安二十四年

> 正月, 黄忠刀斩夏侯渊

> 3月, 汉中之战

> 7月 , 刘备称汉中王 、关羽水淹七军, 擒于禁斩庞德 刘封、孟达取上庸

> 吕蒙白衣渡江，奇袭荆州

> 12月, 孙权杀关羽

### 220      建安二十五年，三月，改元延康，（汉献帝 刘协）延康元年。十月，禅位于曹丕，东汉灭亡。十月，曹丕即位，改元黄初，（魏文帝曹丕）黄初元年

> 正月，操操死

> 7月, 孟达反蜀

> 10月 ,曹丕称帝建魏 , 汉朝灭亡 黄忠死法正病逝，

### 221  辛丑 黄初二年（沿用建安二十六年）。四月，刘备即位，改元章武，（蜀汉昭烈帝刘备）章武元年

> 夏四月，汉中王即皇帝位。

```
目　蜀中传言帝已遇害，于是汉中王发丧制服，谥曰孝愍皇帝。群下竞劝王称尊号。司马费诗上疏曰：“殿下以曹操父子篡位，故羁旅万里，合众讨贼。今大敌未克而先自立，恐人心疑也。”王不悦，左迁之。遂即位于武担之南，大赦，改元。以诸葛亮为丞相，许靖为司徒。
```
> 权自公安徙都于鄂，更名鄂曰武昌。

> 五月，汉主立夫人吴氏为皇后；子禅为皇太子。

> 秋七月，汉主耻关羽之没，将击孙权。将军赵云曰：“国贼，曹操，非孙权也。若先灭魏，则权自服。今操虽毙，子丕篡位，当因众心，早图关中，居河、渭上流以讨凶逆，关东义士必裹粮策马以迎王师。不应置魏，先与吴战。兵势一交，不得卒解，非良策也。”群臣谏者甚众，汉主皆不听。乃留诸葛亮辅太子，守成都，而自率诸军东下。车骑将军张飞雄猛亚于关羽；羽善待卒伍而骄于士大夫，飞爱礼君子而不恤军人。帝常戒之，飞不悛。至是，当率万人会江州。临发，为帐下所杀，以其首奔孙权。帝闻飞营都督有表，曰：“噫，飞死矣！”孙权遣使求和。诸葛瑾因致笺曰：“关羽之亲，何如先帝？荆州大小，孰与海内？俱应仇疾，谁当先后？若审此数，易于反掌矣。”帝不听。时吴人或言瑾别遣亲人与汉相闻者，权曰：“孤与子瑜，有死生不易之誓，子瑜之不负孤，犹孤之不负子瑜也。”陆逊亦表明瑾必无此，权报曰：“玄德昔遣孔明至吴，孤尝语子瑜曰：‘卿与孔明同产，何不留之？’子瑜言‘亮已委质于人，义无二心。弟之不留，犹瑾之不往也’。其言足贯神明，今岂当有此乎！孤与子瑜，可谓神交，非外言可间。知卿意至，辄封来表示之矣。”帝遣吴班、冯习攻破权将李异等于巫，进军秭归。权以陆逊为大都督，督朱然等五万人拒守。

> 八月，孙权遣使向魏称臣，送于禁等还魏。朝臣皆贺，刘晔独曰：“权无故求降，必内有急。恐中国往乘其衅，故委地求降，一以却中国之兵，二假中国之援，以强其众而疑敌人耳。夫吴、蜀各保一州，有急相救，此小国之利也；今自相攻，天亡之也，宜大兴师，径渡江袭之。蜀攻其外，我攻其内，吴之亡不出旬月。吴亡，则蜀亦不能久存矣。”魏主不听，遂受吴降。遣太常邢贞奉策拜权为吴王，加九锡。刘晔谏曰：“夫王位去天子一阶耳，今信其伪降，崇其位号，以封殖之，是为虎傅翼也。”魏主不听。贞至吴，权出都亭候贞，贞入门，不下车。张昭曰：“君敢自尊大，岂以江南寡弱，无方寸之刃乎！”贞即下车。中郎将徐盛愤怒，谓同列曰：“盛等不能奋身出命，为国家并许、洛，吞巴、蜀，而令吾君与贞盟，不亦辱乎！”因涕泣横流。贞闻之，谓其徒曰：“江东将、相如此，非久下人者也。”魏主令于禁诣邺谒高陵。豫于陵屋画关羽战克、庞德愤怒、禁降服之状；禁见，惭恚，病死。

> 冬十月，吴遣中大夫赵咨入谢于魏。魏主丕问曰：“吴王何等主也？”咨对曰：“聪明、仁智、雄略之主也。”魏主问其状，对曰：“纳鲁肃于凡品，聪也；拔吕蒙于行阵，明也；获于禁而不害，仁也；取荆州而兵不血刃，智也；据有三州虎视西方，雄也；屈身于陛下，略也。”丕曰：“颇知学乎？”对曰：“吴王任贤使能，志存经略，虽有余闲，博览经史；然不效书生寻章摘句而已。”曰：“吴可征不？”对曰：“大国有征伐之兵，小国有备御之固。”曰：“吴难魏乎？”对曰：“带甲百万，江、汉为池，何难之有！”曰：“吴如大夫者几人？”对曰：“聪明特达者，八九十人；如臣之比，车载斗量，不可胜数。”孙权立子登为太子。吴王权为登妙选师友，以诸葛瑾子恪、张昭子休、顾雍子谭、陈武子表为中庶子，入讲诗、书，出从骑射，待以布衣之礼，谓之“四友”。

### 222   壬寅   （魏）黄初三年。（蜀）章武二年。孙权称吴王，建元黄武，（东吴大帝孙权）黄武元年。

> 二月，汉主进军猇亭。

> 夏六月，吴陆逊进攻猇亭，诸军败绩，帝还永安。

```
目　帝自巫峡建平连营至夷陵界，立数十屯，自正月与吴相拒，至六月不决。遣吴班将数千人于平地立营，吴将帅欲击之，陆逊曰：“此必有谲，且观之。”帝知计不得行，乃引伏兵八千从谷中出，逊曰：“所以不听诸君击之者，以此故也。”逊将进攻汉军，诸将曰：“攻当在初，今诸要害皆已固守，击之必无利。”逊曰：“彼更事多，其军始集，思虑精专，未可干也。今住既久，不得我便，兵疲意沮，计不复生。掎角此寇正在今日。”乃先攻一营，不利，逊曰：“吾已晓破之之术。”乃敕各持一把茅，以火攻，拔之；遂率诸军同时俱攻，破四十余营。帝升马鞍山，陈兵自绕，逊促兵四面蹙之，土崩瓦解，死者万数。帝夜遁，仅得入白帝城，舟械军资略尽。帝大惭恚曰：“吾乃为陆逊所折辱，岂非天邪！”
初，诸葛亮与法正好尚不同，而以公义相取，亮每奇正智术。及是，正已卒，亮叹曰：“孝直若在，必能制主上东行；就行，必不危矣。”
初，魏主丕闻汉兵树栅连营七百余里，谓群臣曰：“彼不晓兵，岂有七百里营可拒敌乎！‘苞原隰险阻而为军者，为敌所禽’，此兵忌也。孙权上事今至矣。”七日，吴破汉书到。
```

> 秋八月，汉将军黄权叛降魏。

```
汉主既败退，黄权在江北，道绝，不得还，率其众降魏。有司请收权妻子，帝曰：“孤负权，权不负孤也。”待之如初。魏主丕谓权曰：“君欲追踪陈、韩邪？”对曰：“臣受刘主厚遇，降吴不可，还蜀无路，是以归命。且败军之将，免死为幸，何古人之可慕也！”丕善之，拜为镇南将军。
```
> 九月，魏遣将军曹休等击孙权。

> 冬十月，吴王权改元，拒魏；

> 十一月，魏主丕自将击之。

> 吴人聘于汉，遣大中大夫宗玮报之。

### 223 癸卯  （魏）黄初四年。（蜀）章武三年，四月，刘备崩，五月，刘禅即位，改元建兴，（蜀汉后主刘禅）建兴元年。（吴）黄武二年。

> 春，魏师攻濡须，别将围江陵，皆不克，引还。

> 夏四月，汉主崩于永安，丞相亮受遗诏辅政。五月，太子禅即位，尊皇后曰皇太后。封亮为武乡侯，领益州牧。

```
目　诸葛亮至永安。帝病笃，命亮辅太子禅，以尚书令李严为副。帝谓亮曰：“君才十倍曹丕，必能安国，终定大事。嗣子可辅，辅之；如其不可，君可自取。”亮涕泣曰：“臣敢不竭股肱之力，效忠贞之节，继之以死！”帝又诏敕禅曰：“勿以恶小而为之，勿以善小而不为！惟贤惟德，可以服人。汝父德薄，不足效也。汝与丞相从事，事之如父。”帝崩。亮奉丧还成都，以严为中都护，留镇永安。禅即位，时年十七。大赦，改元。封亮为武乡侯，领益州牧，政事咸取决焉。亮乃约官职，修法制，发教与群下曰：“夫参署者，集众思，广忠益也。若远小嫌，难相违覆，旷阙损矣。违覆而得中，犹弃敝而获珠玉。然人心苦不能尽，惟徐元直处兹不惑。又董幼宰参署七年，事有不至，至于十反，来相启告。苟能慕元直之十一，幼宰之勤渠，有忠于国，则亮可少过矣。”又曰：“昔初交州平，屡闻得失；后交元直，勤见启诲；幼宰每言则尽；伟度数有谏正。虽资性鄙暗，不能悉纳，然与此四子终始好合，亦足以明其不疑于直言也。”
亮尝自校簿书，主簿杨颙谏曰：“为治有体，上下不可相侵。是故古人称‘坐而论道，谓之三公；作而行之，谓之士大夫’。丙吉不问死人，陈平不知钱谷，彼诚达于位分之体也。今公躬校簿书，流汗终日，不亦劳乎！”亮谢之。
```

> 六月，益州郡耆帅雍闿等以四郡叛。初，益州郡耆帅雍闿杀太守，求附于吴。又使郡人孟获诱扇诸夷，牂柯、越巂皆叛应闿。丞相亮以新遭大丧，抚而不讨，务农殖谷，闭门息民，民安食足而后用之。

> 秋八月，汉遣尚书邓芝使吴。

```
汉后主遣芝修好于吴。时吴王犹未与魏绝，不时见芝。芝请见曰：“臣今来，亦欲为吴，非但为蜀也。”吴王权见之，曰：“孤诚愿与蜀和亲，然恐蜀主幼国小，为魏所乘，不自全耳。”芝曰：“大王命世之英，诸葛亮一时之杰。蜀有重险，吴有三江，共为唇齿，进可兼并天下，退可鼎足而立。今若委质于魏，魏必望大王入朝，求太子内侍，若不从命，则奉辞伐叛，蜀亦顺流见可而进，如此，则江南之地非复大王有也。”权默然良久曰：“君言是也。”遂绝魏，专与汉连和。
```

> 汉立皇后张氏。

### 224 甲辰（魏）黄初五年  （蜀）建兴二年    （吴）黄武三年

> 吴人聘于汉，汉遣邓芝报之。

```
芝至吴，权谓曰：“若天下太平，二主分治，不亦乐乎？”芝对曰：“天无二日，土无二王。如并魏之后，大王未识天命，君各茂其德，臣各茂其忠，则战争方始耳。”权大笑曰：“君之诚款，乃当尔邪！”
```

> 秋八月，魏主丕大兴军伐吴，留尚书仆射司马懿镇许昌。亲御龙舟，至广陵。吴将军徐盛，列舟舰于江，而植木衣苇，为疑城假楼。时江水盛长，丕临望，叹曰：“魏虽有武骑千群，无所用之，未可图也。”会暴风至，龙舟几覆，于是旋师。

### 225 乙巳 （魏）黄初六年  （蜀）建兴三年    （吴）黄武四年

> 春三月，丞相亮南征。
```
亮率众讨雍闿等，问计于参军马谡。谡曰：“南中恃其险远，不服久矣；今日破之，明日复反。夫用兵之道，攻心为上，攻城为下，心战为上，兵战为下，愿公服其心而已。”亮纳之。
```

> 夏五月，魏主丕以舟师伐吴。

> 六月，吴以顾雍为丞相。

```
雍为人寡言，举动时当，权尝叹曰：“顾公不言，言必有中。”至宴乐之际，左右恐有酒失，而雍必见之，是以不敢肆情。权亦曰：“顾公在坐，使人不乐。”其见惮如此。初领尚书令，封侯还而家人不知。及为相，所用文武吏，各随其能，心无适莫。时访逮民间及政职所宜，辄密以闻，用则归之于上；不用终不宣泄；权以此重之。
```

> 秋七月，丞相亮讨雍闿，斩之，遂平四郡。

```
亮至南中，所在战捷。由越巂入，斩雍闿等。孟获素为夷、汉所服，收馀众拒亮。亮募生致之，既得，使观于营陈间。获曰：“向者不知虚实，故败。今只如此，即易胜耳。”乃纵使更战。七纵七禽而亮犹遣获，获止不去，曰：“公，天威也，南人不复反矣！”遂入滇池，益州、永昌、牂柯、越巂四郡皆平。
```

> 冬十月，魏师临江而还。

```
八月，魏主丕以舟师自谯循涡入淮。十月，于广陵故城，临江观兵，戎卒十余万，旌旗数百里，有渡江之志。吴人严兵固守。时大寒，冰，舟不得入江。丕见波涛汹涌，叹曰：“嗟乎，固天所以阻南北也！”遂归。
```

### 226  丙午    （魏）黄初七年，五月，曹丕崩，曹叡即位（魏明帝曹叡）。 （蜀）建兴四年。 （吴）黄武五年。

> 夏五月，魏主丕丕卒,曹睿即位。

```
初，郭后无子，魏主丕使母养平原王叡；叡母被诛，故未建为嗣。叡事后甚谨，后亦爱之。丕与叡猎，见子母鹿，既射其母，命叡射其子；叡泣曰：“陛下已杀其母，臣不忍复杀其子。”丕释弓矢，为之恻然。及是，疾笃，立为太子。召中军大将军曹真、镇军陈群、抚军司马懿，并受遗诏辅政而卒。太子叡即位。
初，太子在东宫，不交朝臣，不问政事，惟潜思书籍；即位后，群下想闻风采。居数日，独见侍中刘晔，语尽日。晔出，或问：“何如？”曰：“秦皇、汉武之俦，才具微不及耳。”莅政之始，陈群首上疏曰：“臣下雷同，是非相蔽，固国之大患；然若不和睦，则有雠党，而毁誉失实。二者，不可不深察也。”
```

### 227  丁未   （魏明帝曹叡）太和元年    （蜀）建兴五年     （吴）黄武六年

> 孟达叛魏

> 诸葛亮第一次北伐 , 临行前上《出师表》

> 春三月，丞相亮率诸军出屯汉中，以图中原。

```
亮率诸军北驻汉中，使长史张裔、参军蒋琬统留府事。临发，上疏曰：“先帝创业未半而中道崩殂，今天下三分，益州疲敝，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。宫中、府中，俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之理，不宜偏私，使内、外异法也。侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。将军向宠，性行淑均，晓畅军事，试用于昔日，先帝称之曰能，是以众议举宠为督。愚以为营中之事，悉以咨之，必能使行陈和睦，优劣得所。亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉端良、死节之臣，愿陛下亲之，信之，则汉室之隆，可计日而待也。臣本布衣，躬耕南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事；由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。先帝知臣谨慎，故临崩寄臣以大事也。受命以来，夙夜忧惧，恐托付不效，以伤先帝之明。故五月渡泸，深入不毛。今南方已定，兵甲已足，当奖率三军，北定中原，庶竭驽钝，攘除奸凶，兴复汉室，还于旧都，此臣所以报先帝，而忠陛下之职分也。至于斟酌损益，进尽忠言，则攸之、祎、允之任也。愿陛下托臣以讨贼兴复之效；不效，则治臣之罪，以告先帝之灵；若无兴德之言，则责攸之、祎、允等之慢以彰其咎。陛下亦宜自谋，以谘诹善道，察纳雅言，深追先帝遗诏，臣不胜受恩感激。今当远离，临表涕零，不知所言。”
```

### 228  戊申    （魏）太和二年     （蜀）建兴六年     （吴）黄武七年

> 司马憝除孟达

> 姜维降蜀

> 吴魏石亭之战曹休大败

> 蜀军兵败街亭 ,诸葛亮挥泪斩马谡 、

> 12月, 诸葛亮二次北伐

> 春正月，丞相亮伐魏，战于街亭，败绩；诏贬亮右将军，行丞相事。

```
目　初，魏以夏侯渊子楙都督关中。至是，丞相亮将伐魏，与群下谋之。司马魏延曰：“楙，怯而无谋。今假延精兵五千，直从褒中出，循秦岭而东，当子午而北，不过十日，可到长安。楙闻延奄至，必弃城走。比东方合聚，尚二十许日，而公从斜谷来，亦足以达。如此，则一举而咸阳以西可定矣。”亮以此为危计，不如安从坦道，可以平取陇右，十全必克而无虞，故不用延计。乃率大军攻祁山，戎陈整齐，号令明肃。始魏以昭烈既崩，数岁寂然无闻，是以略无备豫；而卒闻亮出，朝野恐惧，魏主叡如长安，右将军张郃率步骑五万拒之。亮使参军马谡督诸军与郃战于街亭。谡违亮节度，举措烦扰，舍水上山，不下据城。郃绝其汲道，击，大破之。亮乃拔西县千余家还汉中。初，亮以谡才术过人，深加器异；昭烈临终谓曰：“谡言过其实，不可大用，君其察之！”亮未以为然，引谡参军事，每与谈论，自昼达夜。至是，乃收杀之而自临祭，为之流涕，抚其遗孤，恩若平生。亮上疏请自贬三等；诏以右将军，行丞相事。亮于是引咎责躬，布所失于天下，厉兵讲武，以为后图。亮之出祁山也，天水参军姜维诣亮降。亮美其胆智，使典军事。
```

> 夏五月，吴人诱魏扬州牧曹休，战于石亭，大败之。

目　吴使鄱阳太守周鲂诈以郡降于魏。魏扬州牧曹休率步骑十万向皖以应之。八月，吴主权至皖，以陆逊为大都督，朱桓、全琮为左右督，各督三万人以击休。战于石亭，逊令桓、琮为左右翼，三道俱进，冲休伏兵，因驱走之，追至夹石，斩获万余，资仗略尽。

纲　冬十二月，右将军亮伐魏，围陈仓，不克而还。斩其追将王双。

目　右将军亮闻曹休败，魏兵东下，关中虚弱，欲出兵击魏，群臣多以为疑。亮言于帝曰：“先帝以汉、贼不两立，王业不偏安，故托臣以讨贼。以先帝之明，量臣之才，固知臣才弱敌强；然不伐贼，王业亦亡，惟坐而待亡，孰与伐之！是故托臣而弗疑也。臣受命之日，寝不安席，食不甘味，思惟北征，宜先入南，故五月渡泸，深入不毛。臣非不自惜也，顾王业不可偏安于蜀都，故冒危难以奉先帝之遗意也，而议者谓为非计。今贼适疲于西，又务于东，兵法乘劳，此进趋之时也。且高帝明并日月，谋臣渊深，然涉险被创，危然后安。今陛下未及高帝，谋臣不如良、平，而欲以长计取胜，坐定天下，此臣之未解一也。刘繇、王朗各据州郡，论安言计，动引圣人，群疑满腹，众难塞胸，今岁不战，明年不征，使孙策坐大，遂并江东。此臣之未解二也。臣到汉中，中间期年，已丧赵云等及曲长、屯将七十余人，突将、武骑一千余人，皆数十年所纠合四方之精锐，非一州之所有；若复数年，则损三分之二，当何以图敌！此臣之未解三也。今民穷兵疲而事不可息，事不可息则住与行劳费正等，而不及虚图之，欲以一州之地与贼支久，此臣之未解四也。夫难平者事也，昔先帝兵败于楚，曹操拊手，谓天下已定矣。然先帝东连吴、越，西取巴、蜀，举兵北征，夏侯授首，此操之失计而汉事将成也。其后吴更违盟，关羽毁败，秭归蹉跌，曹丕称帝。凡事如是，难可逆见。臣鞠躬尽力，死而后已，至于成败利钝，非臣之明所能逆睹也。”十二月，引兵数万出散关，围陈仓，不克。亮粮尽，引还。魏将军王双追亮，亮击斩之。

### 229      （魏）太和三年     （蜀）建兴七年     （吴）四月，孙权即帝位，改元黄龙，（东吴大帝孙权）黄龙元年。

> 春，诸葛亮第三次北伐

> 4月 , 孙权称帝建吴

> 公孙康之子推翻其叔上位

### 230      （魏）太和四年     （蜀）建兴八年     （吴）黄龙二年

> 吴派将抵达台湾 曹真病故

### 231      （魏）太和五年     （蜀）建兴九年     （吴）黄龙三年

> 2月，诸葛亮第四次北伐

> 8月, 李严被废为庶人

### 232      （魏）太和六年     （蜀）建兴十年     （吴）嘉禾元年

公元232年 曹植死

### 233      （魏）青龙元年     （蜀）建兴十一年   （吴）嘉禾二年

> 吴魏争相交好公孙渊

> 孙权三征合肥 失利

### 234      （魏）青龙二年     （蜀）建兴十二年   （吴）嘉禾三年

> 2月, 诸葛亮第五次北伐

> 8月, 诸葛亮病死五丈原

> 孙权四征合肥, 失利

> 汉献帝去世

> 魏延死

### 235      （魏）青龙三年     （蜀）建兴十三年   （吴）嘉禾四年

> 杨仪死于狱中

> 马钧制成司南

### 236      （魏）青龙四年     （蜀）建兴十四年   （吴）嘉禾五年

> 张昭去世

> 高句丽王斩杀吴使送魏

### 237      （魏）景初元年     （蜀）建兴十五年   （吴）嘉禾六年

> 公孙渊自立燕王

### 238      （魏）景初二年     （蜀）延熙元年     （吴）赤乌元年（八月改元）

> 8月, 司马懿灭公孙渊

> 姜维第一次北伐

### 239      （魏）景初三年，正月，曹睿崩，曹芳即位（魏齐王曹芳）。 （蜀）延熙二年。 （吴）赤乌二年。

> 正月, 曹睿驾崩，曹芳继位，曹爽、司马懿辅政

### 240      （魏齐王曹芳）正始元年     （蜀）延熙三年     （吴）赤乌三年

### 241      （魏）正始二年     （蜀）延熙四年     （吴）赤乌四年

> 诸葛瑾病故

### 242      （魏）正始三年     （蜀）延熙五年     （吴）赤乌五年

> 孙权出兵海南岛

> 吴 ” 二宫之争 ”

### 243      （魏）正始四年     （蜀）延熙六年     （吴）赤乌六年

> 费祎主政

> 顾雍病故

### 244      （魏）正始五年     （蜀）延熙七年     （吴）赤乌七年

> 陆逊拜相

> 姜维第二次北伐

> 魏国大败高句丽

### 245      （魏）正始六年     （蜀）延熙八年     （吴）赤乌八年

> 陆逊去世

> 魏国再次大败高句丽

### 246      （魏）正始七年     （蜀）延熙九年     （吴）赤乌九年

> 蒋琬去世, 姜维主政

### 247      （魏）正始八年     （蜀）延熙十年     （吴）赤乌十年

> 姜维第三次北伐

### 248      （魏）正始九年     （蜀）延熙十一年   （吴）赤乌十一年

> 司马懿拜相

### 249      （魏）嘉平元年     （蜀）延熙十二年   （吴）赤乌十二年

> 正月, 司马懿发动高平陵之变，杀大将军曹爽, 夏侯霸降蜀

> 姜维第四次北伐

### 250      （魏）嘉平二年     （蜀）延熙十三年   （吴）赤乌十三年

> 姜维第五次北伐

> 孙权立孙亮为太子

### 251      （魏）嘉平三年     （蜀）延熙十四年   （吴）太元元年（五月改元）

> 王淩叛乱（淮南一叛）

> 7月, 司马懿病亡

### 252    （魏）嘉平四年  （蜀）延熙十五年（吴）太元二年，二月改元神凤，神凤元年，四月，孙权薨，孙亮即位，改元建兴，（东吴会稽王孙亮）建兴元年。

> 司与师为大将军

> 孙权卒, 孙亮立

> 吴魏东兴之战, 诸葛恪胜

### 253      （魏）嘉平五年     （蜀）延熙十六年   （吴）建兴二年 

> 费祎遇刺身亡

> 姜维第六次北伐

> 孙峻杀诸葛恪 , 权倾朝野

### 254      （魏）嘉平六年，九月，曹芳被废为齐王，十月，曹髦即位，改元正元，（魏高贵乡公曹髦）正元元年。（蜀）延熙十七年。（吴）五凤元年。

> 9月, 司马师废曹芳 ,立曹髦

> 10月, 孙英杀孙峻未果

> 姜维第七次北伐, 斩徐质

### 255     （魏）正元二年     （蜀）延熙十八年     （吴）五凤二年

> 毌丘俭，文钦讨伐司马师 （淮南二叛) 丘俭亡，文钦父子奔吴

> 司马师死 司马昭立

> 姜维第八次北伐，大破王经

### 256     （魏）甘露元年     （蜀）延熙十九年     （吴）太平元年

> 孙綝杀孙峻专权

### 257     （魏）甘露二年     （蜀）延熙二十年     （吴）太平二年

> 诸葛诞叛乱（淮南三叛）

> 姜维第十次北伐

### 258     （魏）甘露三年     （蜀）景耀元年    （吴）太平三年，九月，孙亮被废为会稽王，十月，孙休即位，改元永安，（东吴景帝孙休）永安元年。

> 寿春内讧 文氏归魏

> 诸葛涎死 、

> 孙綝废孙亮，立孙休

> 孙休与丁奉定计杀孙綝


### 259     （魏）甘露四年     （蜀）景耀二年    （吴）永安二年

### 260     （魏）甘露五年，五月，曹髦崩，六月，曹奂继位，改元景元，（魏元帝曹奂）景元元年 。 （蜀）景耀三年。 （吴）永安三年。 

> 5月, 曹髦袭司马昭, 贾充弑君 ,

> 6月, 司马昭立曹奂为君

### 261     （魏）景元二年 （蜀）景耀四年     （吴）永安四年

> 朝鲜半岛南部诸国向魏进贡

> 拓跋鲜卑向魏进贡

### 262     （魏）景元三年 （蜀）景耀五年     （吴）永安五年

> 10月, 姜维第11次北伐 惨败 , 退至沓中

> 钟会进馋害死嵇康

### 263     （魏）景元四年 （蜀）景耀六年，夏，改元炎兴，冬，降魏，蜀亡。     （吴）永安六年

> 8月，魏国三路伐蜀 诸葛瞻父子绵竹战死 、

> 10月, 蜀国灭亡

> 罗宪愤吴降魏

### 264     （魏）咸熙元年 （吴）永安七年，七月，孙休薨，孙皓即位，改元元兴，（东吴末帝孙皓）元兴元年。

> 邓艾遭诬被捕 、

> 钟会、 姜维谋泄 皆死于乱军中

> 卫瓘杀邓艾灭口、

> 蜀地百城无主 ,罗宪两退吴兵、

> 司马昭称晋王 、

> 孙休驾崩，孙皓继位、

> 魏国染指交州

### 265     （魏）咸熙二年，十二月，禅位于晋，魏亡。    （吴）甘露元年。     （晋）司马炎受禅于魏，改元泰始，（晋武帝司马炎）泰始元年。

> 8月, 司马昭猝死，司马炎继位

> 12 月，司马炎建立晋国 魏国灭亡

### 266       （吴）甘露二年，八月，改元宝鼎，宝鼎元年。 （晋）泰始二年。

> 吴扬州诸郡逆流供给吴都 , 怨 12月, 吴还都建业

> 倭国向晋朝贡

### 267       （吴）宝鼎二年     （晋）泰始三年

### 268       （吴）宝鼎三年     （晋）泰始四年

> 林邑国 、扶南国向晋朝贡

### 269       （吴）宝鼎四年，十月，改元建衡，建衡元年。 （晋）泰始五年。

> 吴国出兵交州

### 270    （吴）建衡二年      （晋）泰始六年

> 西域诸国向晋朝贡

> 吴宗室孙秀叛吴

### 271    （吴）建衡三年      （晋）泰始七年

> 吴收复交州

### 272    （吴）凤皇元年      （晋）泰始八年

> 陆逊之子陆抗击败叛吴的西陵步阐

### 273    （吴）凤皇二年      （晋）泰始九年

> 孙皓杀史学家韦昭

### 274    （吴）凤皇三年      （晋）泰始十年

> 陆抗病亡

### 275    （吴）天策元年      （晋）咸宁元年

### 276    （吴）天玺元年      （晋）咸宁二年

### 277    （吴）天纪元年      （晋）咸宁三年

### 278    （吴）天纪二年      （晋）咸宁四年

> 羊祜死 , 杜预接驻襄阳

### 279    （吴）天纪三年      （晋）咸宁五年

> 南匈奴左部帅刘豹去世，其子刘渊继位

> 魏国兵分六路展开灭吴战争

### 280    （吴）天纪四年，四月，孙皓降晋，吴亡。  （晋）太康元年。

> 西晋灭吴

> 至此 , 三国时代结束, 中华重归一统！

>  部分资料来自网络，如侵犯您的权益，请联系我删除！


```


后汉纪


后皇帝


纲　己酉，七年，春，右将军亮伐魏，拔武都、阴平，复拜丞相。

纲　夏四月，吴王孙权称皇帝。

目　吴王权即皇帝位，大赦改元。追尊父坚为武烈皇帝，兄策为长沙桓王，立子登为太子。以诸葛恪为太子左辅，张休为右弼，顾谭为辅正，陈表为翼正，谢景、范慎、羊衜等为宾客，于是东宫号多士。太子使侍中胡综作宾友目曰：“英才卓越则诸葛恪，精识时机则顾谭，凝辩宏达则谢景，究学甄微则范慎。”羊衜私驳之曰：“元逊才而疏，子嘿精而很，叔发辩而浮，孝敬深而。”恪等恶之。其后皆败，如衜所言。

纲　秋九月，吴迁都建业，使上大将军陆逊辅太子登守武昌。

目　南阳刘廙尝著先刑后礼论，同郡谢景称之于逊，逊呵景曰：“礼之长于刑久矣；廙以细辩而诡先圣之教，君侍东宫，宜遵仁义以彰德音，若彼之谈，不须讲也！”

纲　庚戌，八年，春二月，魏立郎吏课试法。尚书诸葛诞等有罪，免。

目　魏尚书诸葛诞、中书郎邓飏等结为党友，更相题表，以夏侯玄等为“四聪”，诞辈为“八达”。中书监刘放子熙，中书令孙资子密，吏部尚书卫臻子烈，以父居势位，容之为“三豫”。行司徒事董昭上疏曰：“凡有天下者，莫不贵朴忠之士，疾虚伪之人，以其毁教乱治，败俗伤化也。窃见当今年少不复以学问为本，专以交游为业；国士不以孝悌清修为首，乃以趋势游利为先。合党连群，互相褒叹，此皆法之所不取，刑之所不赦也。”魏主叡善其言，诏：“郎吏学通一经，才任牧民，博士课试，擢其高第者，亟用；其浮华不务道本者，罢退之！”仍免诞、飏等官。

纲　秋七月，魏寇汉中，丞相亮出次成固。九月，魏师还。

纲　冬十二月，丞相亮以蒋琬为长史。

目　亮数外出，琬常足食足兵，以相供给。亮每言：“公琰托志忠雅，当与吾共赞王业者也。”

纲　辛亥，九年，春二月，丞相亮伐魏，围祁山。

纲　自十月不雨至于三月。

纲　夏五月，亮败魏司马懿于卤城，杀其将张郃。

目　魏遣司马懿屯长安，督将军张郃、郭淮等以御汉。懿留精兵四千守上邽，馀众悉救祁山。亮分兵攻祁山，自逆懿于上邽，与懿遇于上邽之东；懿敛军依险，兵不得交，亮引还。懿蹑其后，至于卤城，又登山掘营，不肯战。贾诩、魏平数请战，曰：“公畏蜀如虎，奈天下笑何！”懿病之。乃使张郃攻南围，自按中道向亮。亮使魏延等逆战，魏兵大败，懿还保营。亮以粮尽退军，懿遣郃追之，至木门，与亮战，中伏弩而卒。

纲　秋八月，中都护李平有罪，废徙梓潼。

目　丞相亮之攻祁山也，命李严以中都护署府事，更名平。会天霖雨，平主督运，恐粮不继，遣参军谕指，呼亮来还；亮既退军，平乃更言“军粮饶足，何为而退”！欲杀督运以解不办之责。又表言：“军伪退，以诱贼。”亮出其前后手书，本末违错。平辞穷谢罪，于是亮表其前后过恶，免官，削爵土，徙梓潼郡。复以平子丰为中郎将、参军事，出教敕之曰：“吾与君父子戮力以奖王室，谓至心感动，终始可保，何图中乖乎！若都护思负一意，君与公琰推心从事，否可复通，逝可复还也。”又与蒋琬、董允书曰：“孝起前为吾说正方腹中有鳞甲，乡党以为不可近。吾谓鳞甲者但不当犯之耳，不图复有苏、张之事也。”

纲　癸丑，十一年，春正月，青龙见魏摩陂井中。二月，魏主叡往观之。

纲　甲寅，十二年，春二月，丞相亮伐魏。

目　初，丞相亮劝农讲武，作木牛、流马，运米集斜谷口，治邸阁；息民休士，三年而后用之。至是，悉众十万由斜谷伐魏，遣使约吴同时大举。

纲　三月，魏山阳公卒。

纲　夏四月，丞相亮进军渭南。魏大将军司马懿引兵拒守，亮始分兵屯田。

目　丞相亮至郿，军于渭水之南。司马懿引军渡渭，背水为垒以拒之，谓诸将曰：“亮若出武功，依山而东，诚为可忧；若西止五丈原，诸将无事矣。”亮果屯五丈原。亮以前者数出，皆以运粮不继，使己志不伸，乃分兵屯田为久驻之基，耕者杂于渭滨居民之间，而百姓安堵，军无私焉。

纲　秋八月，丞相、武乡侯诸葛亮卒于军。长史杨仪引军还。前军师魏延作乱，仪击斩之。

目　亮数挑战，懿不出。乃遗以巾帼妇人之服；懿怒，上表请战。亮谓姜维曰：“彼本无战情，所以固请者，以示武于众耳。”亮遣使者至懿军，懿问其寝食及事之烦简，而不及戎事。使者曰：“诸葛公夙兴夜寐，罚二十已上，皆亲览焉；所啖食不至数升。”懿告人曰：“孔明食少事烦，其能久乎！”

亮病笃，帝使仆射李福省侍，因谘大计。亮曰：“公所问者，公琰其宜也。”又请其次，亮曰：“文伟可。”又问，亮不答。八月，薨。长史杨仪整军而出，百姓奔告懿，懿追之。姜维令仪反旗鸣鼓，若将向懿者，懿不敢逼。于是仪结陈而去，入谷然后发丧。百姓为之语曰：“死诸葛走生仲达。”懿闻之，笑曰：“吾能料生，不能料死故也。”

亮尝推演兵法，作八阵图。至是，懿案行其营垒，叹曰：“天下奇才也！”追至赤岸，不及而还。

初，前军师魏延，勇猛过人，善养士卒。每欲请兵万人，与亮异道会于潼关，如韩信故事，亮不许。延常谓亮怯，不能尽用己才。仪为人干敏，亮每出军，仪规画分部，筹度粮谷，咸取办焉。延性矜高，当时皆下之，惟仪不假借，延以为至忿。亮病笃，作退军节度，令延断后，姜维次之。亮薨，延曰：“魏延何人，当为杨仪作断后将乎！”仪等案亮成规引还，延率所领先归，逆击仪等；仪遣将斩之，夷三族。

初，亮表于帝曰：“臣成都有桑八百株，薄田十五顷，子弟衣食，自有余饶，不别治生以长尺寸。臣死之日，不使内有余帛，外有赢财，以负陛下。”至是，卒如其言。长史张裔尝称亮曰：“公赏不遗远，罚不阿近，爵不可以无功取，刑不可以贵势免，此贤愚所以佥忘其身者也。”

初，长水校尉廖立，自谓才名宜为亮副，怏怏怨谤，亮废立为民，徙之汶山。及亮薨，立垂泣曰：“吾终为左衽矣！”李平闻之，亦发病死。平常冀亮复收己，得自补复，策后人不能故也。

纲　以吴懿为车骑将军，督汉中；蒋琬为尚书令，总统国事。

目　时新丧元帅，远近危悚，琬拔处群僚之右，既无戚容，又无喜色，神守举止，有如平日，由是众望渐服。

纲　冬十一月，魏洛阳地震。

纲　乙卯，十三年，夏四月，以蒋琬为大将军，录尚书事；费祎为尚书令。

纲　魏作洛阳宫。

目　魏主叡好土功，既作许昌宫，又治洛阳宫，起昭阳太极殿，筑总章观，高十余丈，力役不已，农桑失业。陈群谏曰：“昔禹承唐、虞之盛，犹卑宫室而恶衣服。况今丧乱之后，人民至少，边境有事乎！汉明帝欲起德阳前殿，钟离意谏而止，后复作之；谓群臣曰：‘钟离尚书在，不得成此殿也。’夫王者岂惮一臣，盖为百姓也。”叡为之少省。

纲　秋七月，魏崇华殿灾。

纲　八月，魏立子芳为齐王，询为秦王。

目　魏主叡无子，养二王为己子，宫省事秘，莫知其所由来者。或云：芳，任城王楷之子也。

纲　魏复立崇华殿。

目　魏主叡复立崇华殿，更名九龙。作者三四万人。陵霄阙始构，有鹊巢其上。魏主以问高堂隆，对曰：“诗曰：‘惟鹊有巢，惟鸠居之。’今始构阙，而鹊巢之，天意若曰：宫室未成，身不得居，将有他姓制御之耳。‘天道无亲，惟与善人。’今宜休罢百役，增崇德政，则可以转祸为福矣。”

叡性严急，督修宫室有稽限者，亲召问之，言犹在口，身首已分。散骑常侍王肃谏曰：“人命至重，难生易杀，是以圣贤重之。昔汉文帝欲杀犯跸者，张释之曰：‘方其时，上使诛之则已；今下迁尉，迁尉，天下之平，不可倾也。’臣以为大失其义。廷尉，天子之吏也，犹不可以失平，而天子之身反可以惑谬乎！斯重于为己而轻于为君，不忠之甚也，不可不察。”

纲　冬十月，魏张掖涌石负图。

目　张掖柳谷口水溢涌，宝石负图，有文曰：“大讨曹。”诏书班天下，以为嘉瑞。任令于绰以问巨鹿张臶，臶曰：“夫神以知来，不追已往，祥兆先见而后废兴从之。今汉久亡，魏已得之，何所追兴祥兆乎！此石，当今之变异，而将来之符瑞也。”

纲　丙辰，十四年，春，吴铸大钱。

目　一当五百。

纲　二月，吴娄侯张昭卒。

目　昭容貌矜严，有威风，吴主权以下皆惮之。卒年八十一。

纲　冬十月，有星孛于大辰，又孛于东方。

目　魏高堂隆上疏曰：“夫采椽、卑宫，唐、虞、大禹之所以重皇风也；玉台、琼室，夏癸、商辛之所以犯昊天也。今宫室过盛，天彗章灼，斯乃慈父恳切之训。当崇孝子祇耸之礼，不宜有忽，以重天怒。”魏主叡不悦。侍中卢毓进曰：“臣闻君明则臣直，古之圣王惟恐不闻其过，此臣等所以不及隆也。”叡意乃解。

纲　魏司空陈群卒。

目　群前后数上封事，辄削其草，虽子弟莫知也。或讥其居位拱默；及正始中，诏撰名臣奏议，朝士乃见群谏事，皆叹息焉。

纲　魏令公卿举才德兼备之士。

目　时司马懿以兖州刺史王昶应选。昶为人谨厚，名其兄子曰默，曰沉，子曰浑，曰深，为书戒之曰：“吾以四者为名，欲尔曹顾名思义，不敢违也。夫物速成则疾亡，晚就则善终，朝华之草，夕而零落，松柏之茂，隆寒不衰，是以君子戒于阙党也。夫能屈以为伸，让以为得，弱以为强，鲜不遂矣。毁誉者，爱恶之原而祸福之机，不可轻也。人或毁己，当退而求之于身。若己有可毁则彼言当矣；无可毁则彼言妄矣。当则无怨于彼，妄则无害于身，又何报焉！谚曰‘救寒莫如重裘，止谤莫如自修’，斯言善矣。”

纲　丁巳，十五年，春正月，魏黄龙见。以三月为夏四月。

目　高堂隆以“魏得土德，故其瑞黄龙见，宜改正朔，易服色，以变民耳目”。魏主叡从之，遂以建丑之月为正，服色尚黄，牲用白。

纲　夏六月，魏地震。

纲　魏以陈矫为司徒。

目　魏主叡尝卒至尚书门，矫跪问曰：“陛下欲何之？”曰：“欲案行文书耳。”矫曰：“此自臣职分，非陛下所宜临也；若臣不称职，请就黜退。”叡惭而反。叡尝问矫：“司马公忠贞，可谓社稷之臣乎？”矫曰：“朝廷之望也，社稷未之知也。”

纲　秋七月，皇后张氏崩。

纲　冬十月，魏铸铜人，起土山于芳林园。

目　魏主叡徙长安钟簴、橐佗、铜人、承露盘于洛阳。盘折，声闻数十里。铜人重，不可致，大发铜铸铜人二，号曰“翁仲”，列坐于司马门外。又铸黄龙、凤皇，置内殿前。起土山于芳林园，使公卿皆负土，树杂木善草，捕禽兽致其中。

纲　魏光禄勋高堂隆卒。

目　隆疾笃，口占上疏曰：“黄初之际，天兆其戒，异类之鸟，育长燕巢，此大异也。宜防鹰扬之臣于萧墙之内；可选诸王，使典兵棋跱，镇抚皇畿，翼亮帝室。”魏主叡手诏慰劳之。未几而卒。

纲　魏作考课法，不果行。

目　魏主叡深疾浮华之士，诏吏部尚书卢毓曰：“选举勿取有名，名如画地作饼，不可啖也。”毓对曰：“名不足以致异人而可以得常士；常士畏教慕善，然后有名，非所当疾也。今考绩之法废，而以毁誉为进退，故真伪浑杂，虚实相蒙。”叡纳其言。诏散骑常侍刘邵作都官考课法七十二条，下百官议。议久不决，事竟不行。

纲　戊午，延熙元年，春正月，魏遣太尉司马懿击辽东。

纲　二月，立皇后张氏。

纲　立子璿为皇太子。

目　大司农孟光问太子读书及情性好尚于秘书郎却正，正曰：“奉亲虔恭，举动仁恕，有古世子之风。”光曰：“此皆家户所有耳，吾欲知其权略智调何如也。”正曰：“世子之道，在于承志竭欢，既不得妄有施为；智调藏于胸怀，权略应时而发，此之有无，焉可豫知也！”光曰：“今天下未定，智意为先，储君读书，宁当效吾等竭力博识以待访问，如博士探策讲试以求爵位邪！当务其急者。”正深然之。

纲　吴铸当千大钱。

纲　秋八月，魏司马懿克辽东，斩公孙渊。

纲　冬十二月，蒋琬出屯汉中。

纲　魏主叡有疾，立郭夫人为后，召司马懿入朝，以曹爽为大将军。

纲　己未，二年，春正月，魏司马懿至洛阳，与爽受遗辅政。魏主叡卒，太子芳立。

纲　司马懿至洛阳，入见，魏主叡执其手曰：“吾以后事属君，君与曹爽辅少子。死乃可忍，吾忍死待君，得相见无恨矣！”乃召二王示懿，别指齐王芳曰：“此是也，君谛视之，勿误也！”又教芳前抱懿项。懿顿首流涕。于是芳年八岁，即日立为太子。叡寻卒。

芳嗣位，尊皇后曰皇太后，爽、懿并加侍中，都督中外诸军、录尚书事。

纲　二月，魏以司马懿为太傅，何晏为尚书。

纲　夏，以蒋琬为大司马。

目　东曹掾杨戏素简略，琬与言论，戏时不应。或谓琬曰：“戏慢公矣！”琬曰：“人心不同，各如其面，面从后言，古人所诫。戏欲赞吾是邪，则非其本心；欲反吾言，则显吾之非，是以默然耳。”督农杨敏尝毁琬曰：“作事愦愦，诚不及前人。”主者请推治之，琬曰：“吾实不及前人，无可推。”主者请问愦愦之状，琬曰：“苟其不如，则事不理，事不理，则愦愦矣。”后敏坐事系狱，众犹惧其必死，琬心无适莫，敏得免重罪。

纲　冬十二月，魏复以建寅之月为正。

纲　辛酉，四年，夏四月，吴太子登卒。

纲　蒋琬徙屯涪。

纲　魏置淮南北屯田，广漕渠。

纲　管宁卒于魏。

目　宁名行高洁，人望之者邈然若不可及，即之熙熙和易。能因事导人于善，人皆化服。年八十四卒，天下知与不知，闻之无不嗟叹。

纲　壬戌，五年，春正月，监军姜维自汉中徙屯涪。

纲　吴立子和为太子，霸为鲁王。

纲　癸亥，六年，夏五月朔，日食既。

纲　冬十月，遣前监军王平督汉中。

纲　十一月，以费祎为大将军，录尚书事。

纲　甲子，七年，春正月，吴以陆逊为丞相。

纲　三月，魏曹爽寇汉中；闰月，费祎督诸军救之。

目　魏征西将军夏侯玄，爽姑子也。辟李胜为长史，胜及邓飏欲爽立威名于天下，劝使伐蜀；司马懿止之，不得。三月，爽至长安，发卒十余万，与玄自骆谷入汉中。汉中守兵不满三万，诸将皆恐，欲守城不出以待涪兵。王平曰：“此去涪垂千里，贼若得关，便为深祸。”遂遣护军刘敏据兴势，多张旗帜，弥亘百余里。闰月，帝遣费祎救汉中，将行，光禄大夫来敏诣祎别，求共围棋；时羽檄交至，人马擐甲，严驾已讫，祎与对戏，了无倦色。敏曰：“向聊观试君耳；君信可人，必能办贼也。”

纲　夏五月，魏军退走。

纲　冬，以费祎兼益州刺史，董允守尚书令。

目　蒋琬以病固让州职于祎。时国务烦猥，祎识悟过人，为尚书令，省读文书，举目究意，终亦不忘。常以朝晡听事，其间接纳宾客，饮食博戏，尽人之欢，而事无废阙。及允代祎，始欲敩之，旬日之中，已多愆滞。乃叹曰：“人才相远如此，非吾所及也！”乃听事终日，而犹有不暇焉。

纲　乙丑，八年，春，吴丞相陆逊卒。

纲　秋八月，皇太后吴氏崩。冬十一月，大司马蒋琬卒。

纲　十二月，尚书令董允卒，以宦者黄皓为中常侍。

目　董允秉心公亮，献替尽忠，帝甚惮之。宦者黄皓，便辟佞慧，有宠；允数责之。皓畏允，不敢为非，终允之世，位不过黄门丞。费祎以选曹郎陈祇代允为侍中，祇矜厉有威容，多技艺，挟智数，祎以为贤，越次用之。祇与皓相表里，皓始预政，迁中常侍，操弄威柄，终以覆国。

纲　丙寅，九年，秋九月，赦。

目　大司农孟光于众中责费祎曰：“赦者，偏枯之物，非明世所宜有也。必不得已，乃可权而行之。今有何急而数施非常之恩，以惠奸宄乎！”祎顾谢，踧踖而已。

初，丞相亮时，有言公惜赦者，亮答曰：“治世以大德，不以小惠，故匡衡、吴汉不愿为赦。先帝亦言：‘吾周旋陈元方、郑康成间，每见启告，治乱之道悉矣，曾不语赦也。若刘景升父子，岁岁赦宥，何益于治乎！’”

纲　以姜维为卫将军，与费祎并录尚书事。

纲　丁卯，十年，春二月，魏迁其太后于永宁宫。

目　曹爽用何晏等谋，迁太后，擅朝政，多树亲党。司马懿不能禁，遂称疾，不与政事。

纲　戊辰，十一年，夏四月，魏以徐邈为司空，不受。

目　魏以光禄大夫徐邈为司空。邈叹曰：“三公论道之官，无其人则阙，岂可以老病忝之哉！”遂固辞不受。

纲　五月，费祎出屯汉中。

纲　己巳，十二年，春正月，魏司马懿杀曹爽及何晏等，夷其族。

目　曹爽骄奢无度，饮食衣服拟于乘舆。又私取先帝才人以为伎乐，作窟室，与何晏等纵酒其中。弟羲泣谏，不听。又兄弟数俱出游，司农桓范谓曰：“总万机，典禁兵，不宜并出。若有闭城门，谁复内入者？”爽曰：“谁敢尔邪！”

是月，魏主芳谒高平陵，爽与弟羲、训、彦皆从。司马懿与子师、昭谋诛之，以太后令召桓范。范欲应命，其子曰：“车驾在外，不如南出。”范乃出。懿谓蒋济曰：“智囊往矣！”济曰：“驽马恋栈豆，必不能用也。”

范劝爽以天子诣许昌，发四方兵自辅。爽兄弟不从，自甲夜至五鼓，爽乃投刀于地曰：“我亦不失作富家翁！”范哭曰：“曹子丹佳人，生汝兄弟，犊耳！何图今日坐汝族灭也！”

爽兄弟归家，懿发吏卒围守之。有司奏：“黄门张当私以所择才人与爽，疑有奸。”收付廷尉考实，辞云：“爽与何晏、邓飏、丁谧、毕轨、李胜等谋逆。”于是收爽、羲等并桓范、张当俱夷三族。

先是宗室曹冏上书曰：“古者必建同姓，以明亲亲；必树异姓，以明贤贤：亲疏并用，故能保其社稷。今州、郡牧、守，皆跨有千里，兼军武之任，或比国数人，或兄弟并据；而宗室子弟，王空虚之地，君不使之民，曾无一人间厕其间，与相维制，非所以强干弱枝，备万一之虞也。语曰：‘百足之虫，至死不僵。’以其扶之者众也。此言虽小，可以譬大。”冏欲以感寤曹爽，爽不能用。

及懿闭门，爽司马鲁芝闻变，欲出赴难。呼参军辛敞欲与俱，敞谋于其姊宪英曰：“天子在外，太傅闭城门，人云将不利国家，于事可得尔乎？”宪英曰：“以吾度之，太傅诛曹爽耳。”“然则事就乎？”曰：“得无殆就！爽才非太傅偶也。”“然则可以无出乎？”曰：“职守，人之大义也。凡人在难，犹或恤之；执鞭而弃其事，不祥莫大焉。且为人任，为人死，亲昵之职也，从众而已。”敞遂出。事定之后，叹曰：“吾不谋于姊，几不获于义！”先是，爽辟王沉、羊祜，沉劝祜应命。祜曰：“委质事人，复何容易！”沉遂行。及爽败，沉以故吏免，谓祜曰：“吾不忘卿前语。”祜曰：“此非始虑所及也！”

爽从弟文叔妻夏侯令女，早寡无子，其父欲嫁之；令女截耳自誓，居常依爽。爽诛，其家上书绝婚，强迎以归，复将嫁之；令女又断其鼻。其家惊惋，谓之曰：“人生世间，如轻尘栖弱草，何至自苦乃尔！且夫家夷灭已尽，守此欲谁为哉！”令女曰：“吾闻仁者不以盛衰改节，义者不以存亡易心。曹氏前盛时，尚欲保终，况今衰亡，何忍弃之！此禽兽之行，吾岂为乎！”懿闻而贤之，听使乞子字养，为曹氏后。

何晏等方用事，自以为一时才杰，人莫能及。尝为名士品目曰：“‘唯深也故能通天下之志’，夏侯泰初是也；‘唯几也故能成天下之务’，司马子元是也；‘唯神也故不疾而速，不行而至’，吾闻其语，未见其人。”盖以自况也。

晏闻平原管辂明术数，请与论易。邓飏在座，谓辂曰：“君自谓善易，而语不及易中词义，何也？”辂曰：“夫善易者不言易也。”晏笑而赞之曰：“可谓要言不烦！”因谓辂曰：“试为作一卦，当至三公不？”又问：“连梦青蝇数十来集鼻上，何也？”辂曰：“元、恺辅舜，周公佐周，皆以和惠谦恭，享有多福。今君侯位尊势重，而怀德者鲜，畏威者众，殆非小心求福之道。愿君侯裒多益寡，非礼不履，然后三公可至，青蝇可驱也。”飏曰：“此老生之常谈。”辂曰：“老生者见不生，常谈者见不谈。”辂舅闻之，责其言太切。辂曰：“与死人语，何所畏邪！”舅怒以为狂。至是，辂之舅谓辂曰：“尔前何以知何、邓之败？”辂曰：“邓之行步，筋不束骨，脉不制肉，起立倾倚，若无手足，此为鬼躁；何之视候，魂不守宅，血不华色，精爽烟浮，容若槁木，此为鬼幽：二者皆非遐福之象也。”

晏性自喜，粉白不去手，行步顾影。尤好老、庄书，与夏侯玄、荀粲、王弼之徒竞为清谈，祖尚虚无，谓六经为圣人之糟粕。由是天下士大夫慕效之，遂成风俗，不可复制。

纲　魏以司马懿为丞相，加九锡，不受。

纲　秋，姜维伐魏雍州，不克。

纲　冬十二月，魏光禄大夫徐邈卒。

目　卢钦曰：“徐公志高行洁，才博气猛，其施之也，高而不狷，洁而不介，博而守约，猛而能宽。”或问钦：“徐公当武帝之时，人以为通；自为凉州刺史还，人以为介，何也？”钦曰：“往者毛孝先、崔季珪用事，贵清素之士，时皆变易车服以求名，而徐公不改其常，故人以为通。比来天下奢靡相效，而徐公雅尚自若，故前日之通，乃今日之介也，是世人无常而徐公有常耳。”

纲　庚午，十三年，秋，吴废其太子和，杀鲁王霸及将军朱据。冬十一月，立子亮为太子。

目　初，潘夫人有宠于吴主权，生少子亮，权爱之。全公主与太子和有隙，欲豫自结，数称亮美。权以鲁王霸结朋党以害其兄，心亦恶之，谓侍中孙峻曰：“子弟不睦，将有袁氏之败，为天下笑。若使一人立者，安得不乱乎！”遂有废和立亮之意，至是，乃幽太子和。将军朱据谏曰：“太子，国之本根；加以雅性仁孝，天下归心。昔晋献用骊姬而申生不存，汉武信江充而戾太子冤死，臣窃惧太子不堪其忧，虽立思子之宫，无及矣！”不听。遂废和为庶人，赐霸死。据寻亦赐死。明年，立潘氏为后。

纲　辛未，十四年，夏四月，魏司马懿杀王凌及楚王曹彪，遂置诸王公于邺。

目　初，魏扬州都督王凌，与其甥兖州刺史令狐愚，并典重兵，阴谋以魏主制于强臣，楚王彪有智勇，欲共立之，迎都许昌；愚遣其将与楚王相闻。凌子广谏，凌不从，会愚病卒。至是，凌遣将军杨弘以废立事告兖州刺史黄华，华、弘连名以白司马懿。懿将中军乘水道讨凌，凌势穷，面缚水次，懿解其缚，送诣京师，道饮药死。懿至洛阳，穷治其事，诸相连者悉夷三族。发凌、愚冢，剖棺暴尸；赐楚王彪死。尽录诸王公置邺，使有司察之，不得与人交关。

初，愚为白衣时，常有高志，众谓必兴令狐氏。族父邵独以为：“愚性倜傥，不修德而愿大，必灭我宗。”愚甚不平。及愚仕进有名称，从容谓邵曰：“先时闻大人谓愚为不继，今竟云何邪？”邵熟视而不答，私谓妻子曰：“公冶性度，犹如故也。不知我当坐之不邪？必逮汝曹矣。”邵没十余年而愚灭族。

纲　秋八月，魏太傅司马懿卒，以其子师为抚军大将军，录尚书事。

纲　冬十一月，吴以诸葛恪为太子太傅，总统国事。

目　时权颇寤太子和之无罪，十一月，祀南郊还，得风疾，欲召和还；全公主及侍中孙峻、中书令孙弘固争之，乃止。权以太子亮幼，议所付托，峻荐恪可付大事。权嫌其刚很自用，峻曰：“朝臣才无及恪者。”乃召之。恪将行，吕岱戒之曰：“世方多难，子每事必十思。”恪曰：“昔季文子三思而后行，夫子曰：‘再斯可矣。’今君令恪十思，明恪之劣也！”岱无以答，时咸谓之失言。恪至建业，见吴主于卧内，受诏床下，以大将军领太子太傅，孙弘领少傅；有司诸务，一统于恪。

纲　费祎北屯汉寿，以陈祇守尚书令。

纲　壬申，十五年，春正月，魏以司马师为大将军。

纲　吴立故太子和为南阳王。

目　吴主权复封和为南阳王，居长沙；奋为齐王，居武昌；休为琅邪王，居虎林。

纲　夏四月，吴主权卒，太子亮立，以诸葛恪为太傅。

纲　吴徙其齐王奋于豫章。

目　诸葛恪不欲诸王处滨江兵马之地，乃徙齐王奋于豫章，琅邪王休于丹阳。奋不肯徙，恪遗之笺曰：“帝王之尊，与天同位，是以仇雠有善，不得不举，亲戚有恶，不得不诛，所以承天理物，先国后身，盖圣人立制，百代不易之道也。闻大王顷至武昌以来，多违诏敕，不循制度，擅发诸将，私杀左右，小大惊怪，莫不寒心。俚语曰：‘明鉴所以照形，古事所以知今。’大王宜深以鲁王为戒，改易其行，若弃忘先帝法教，怀轻慢之心，臣下宁负大王，不敢负先帝遗诏。”奋惧，遂行。

纲　冬十月，吴诸葛恪修东兴堤。十二月，魏人击之，恪与战于徐塘，魏人败走。

纲　癸酉，十六年，春正月，盗杀大将军费祎。

目　初，姜维攻魏西平，获中郎郭循，以为左将军。循欲刺帝，不得近，每因上寿，且拜且前，为左右所遏，事辄不果。至是，费祎与诸将大会于汉寿，欢饮沉醉，循刺杀之。祎泛爱不疑，待新附太过，张嶷尝与书，引岑彭、来歙为戒。祎不从，故及。

纲　一月，吴诸葛恪击魏。

纲　夏四月，姜维伐魏，围狄道。

目　维负其才武，每欲大举，费祎常裁制不从，与兵不过万人，曰：“丞相犹不能定中夏，况吾等乎！不如保国治民，谨守社稷，如其功业，以俟能者；无为徼幸，决成败于一举。若不如志，悔之无及！”及祎死，维遂将数万人伐魏，围狄道。

纲　吴师围魏新城，不克。

纲　冬十月，吴杀其太傅诸葛恪，以孙峻为丞相。

目　恪还建业，陈兵入府，愈治威严，多所罪责。孙峻因民怨众嫌，构恪于吴主亮，云欲为变。遂与亮谋置酒请恪，伏兵杀之，以苇席裹尸，投之石子冈，并夷三族。初，恪少有盛名，大帝深器重之，而恪父瑾常以为戚，曰：“非保家之子也。”陆逊常谓恪曰：“在我前者，吾必奉之同升，在我下者，则扶接之；今君气陵其上，意蔑其下，非安德之基也。”至是果败。

吴群臣共推峻为太尉，滕胤为司徒。有媚峻者言：“万机宜在公族。”乃表峻为丞相、大将军，都督中外诸军事。峻骄矜淫暴，国人侧目。

纲　吴杀其南阳王和。

目　和妃张氏，恪甥也，峻因此赐和死，张妃亦自杀。其妾何氏曰：“若皆从死，谁当字孤！”遂抚育其子皓，及诸姬子德、谦、俊，皆赖以全。齐王奋亦坐废为庶人。

纲　甲戌，十七年，春二月，魏司马师杀中书令李丰及太常夏侯玄、光禄大夫张缉，遂废其后张氏。

目　初，李丰年十七、八，已有清名，其父恢不悦，敕使闭门断客。后司马师秉政，以丰为中书令。时太常夏侯玄有天下重名，以曹爽亲，故不得在势任，居常怏怏；张缉以后父家居，亦不得意：丰皆与亲善。虽为师所擢用，而心在玄。魏主芳又数独召丰语，师知其议己，诘之，不以实告；师怒，以刀镮筑杀之，遂收玄、缉下廷尉，皆夷三族，并废张后。

纲　夏，姜维伐魏。

纲　秋九月，魏司马师废其主芳为齐王，迁之河内。冬十月，迎高贵乡公髦立之。

纲　乙亥，十八年，春正月，魏扬州都督毋丘俭、刺史文钦起兵讨司马师，师击败之，钦奔吴，俭走死。

纲　魏大将军司马师卒，二月，师弟昭自为大将军，录尚书事。

目　师疾笃，还许昌，昭自洛阳往省之，师令总统诸军而卒。诏以昭为大将军，录尚书事。

纲　秋八月，姜维伐魏，败其兵于洮西，遂围狄道；不克而还。

纲　丙子，十九年，春正月，以姜维为大将军。

纲　夏四月，魏司马昭始服兖冕、赤舃。

纲　秋七月，姜维伐魏，与其将邓艾战，败绩。

目　秋，维复出祁山，闻邓艾有备，乃回，趣南安；艾与战于段谷，大破之。死者甚众，蜀人由是怨维。

纲　八月，魏司马昭自为大都督，奏事不名，假黄钺。

纲　吴孙峻卒，以其从弟为侍中，辅政。

纲　吴大司马吕岱卒。

目　始岱亲近徐原，赐以巾褠，与共言论，后遂荐拔，官至侍御史。原好直言，岱有得失，辄谏诤，又公论之；或以告岱，岱叹曰：“是我所以贵德渊者也！”及原死，哭之甚哀，曰：“德渊，岱之益友，今不幸，岱复于何所闻过乎！”

纲　冬十月，魏以卢毓为司空。

目　魏以卢毓为司空。毓固让司隶校尉王祥，诏不许。

祥至孝，继母朱氏遇之无道，祥愈恭谨。朱氏子览，年数岁，每见祥被箠，辄涕泣抱其母；母以非理使祥，览辄与俱。及长，娶妻，母虐使祥妻，览妻亦趋之，母为少止。祥渐有时誉，母深疾之，密使鸩祥。览径起取酒，祥不与，母夺而反之。后母赐祥馔，览辄先尝，母惧，遂止。汉末遭乱，隐居三十余年，不应州郡之命。母终，毁瘁，杖而后起。徐州刺史吕虔檄为别驾，委以州事，政化大行，时人歌之曰：“海、沂之康，实赖王祥；邦国不空，别驾之功。”

纲　丁丑，二十年，夏四月，吴主亮始亲政。

目　吴主亮亲政事。大将军孙表奏，多见难问，数出中书视大帝时旧事，问左右侍臣曰：“先帝数有特制，今大将军问事，但令我书可邪？”尝食生梅，使黄门至中藏取蜜，蜜中有鼠矢；召问藏吏，藏吏叩头。亮曰：“黄门从尔求蜜邪？”吏曰：“向求，实不敢与。”黄门不服。亮令破鼠矢，矢中燥，因大笑谓左右曰：“若矢先在蜜中，中外俱湿；今外湿里燥，必黄门所为也。”诘之，果服；左右惊悚。

纲　魏扬州都督诸葛诞起兵讨司马昭。六月，昭奉其主髦攻之，吴人救之，不克而还。

纲　姜维伐魏。

目　姜维闻魏分关中兵赴淮南，率数万人出骆谷。时长城积谷多而守兵少，魏都督司马望及邓艾进据之，以拒维。维数挑战，不应。

是时，维数出兵，蜀人愁苦，谯周作仇国论讽之，曰：“或问：‘往古能以弱胜强者，其术何如？’曰：‘吾闻之，处大无患者常多慢，处小有忧者常思善；多慢则生乱，思善则生治，理之常也。故周文养民，以少取多，句践恤众，以弱毙强，此其术也。’或曰：‘曩者项强汉弱，约分鸿沟，各归息民，张良以为民志既定，则难动也，率兵追羽，终毙项氏。岂必由文王之事乎？’曰：‘商、周之际，王侯世尊，君臣久固，深根者难拔，据固者难迁。当此之时，虽汉祖安能杖剑鞭马取天下乎！及秦罢侯置守之后，民疲秦役，天下土崩，于是豪强并争，虎裂狼分，疾搏者获多，迟后者见吞。今我与彼皆传国易世矣，既非秦末鼎沸之时，实有六国并据之势，故可为文王，难为汉祖。’”

纲　戊寅，景耀元年，春二月，魏司马昭拔寿春，杀诸葛诞。

纲　姜维引兵还。

目　维闻诸葛诞死而还。

纲　夏五月，魏司马昭自为相国，封晋公。加九锡，复辞不受。

纲　秋九月，吴孙废其主亮为会稽王。冬十月，迎立琅邪王休。休以为丞相，封兄子皓为乌程侯。

纲　十二月，吴孙伏诛。

纲　诏汉中兵屯汉寿，守汉、乐二城。





纲鉴易知录卷二九


后汉纪


后皇帝


纲　己卯，二年，春正月，黄龙二见魏宁陵井中。

目　先是魏地井中，屡有龙见，群臣以为吉祥，魏主髦曰：“龙者，君德也。上不在天，下不在田，而数屈于井，非嘉兆也。”作潜龙诗以自讽，司马昭见而恶之。

纲　庚辰，三年，春正月朔，日食。

纲　夏五月，魏司马昭弑其主髦于南阙下，尚书王经死之。

目　魏主髦见威权日去，不胜其忿，召侍中王沉、尚书王经、散骑常侍王业谓曰：“司马昭之心，路人所知也。吾不能坐受废辱，今日当与卿自出讨之。”于是入白太后。沉、业奔走告昭，呼经欲与俱，经不从。髦遂拔剑升辇，率殿中宿卫苍头官僮鼓噪而出。中护军贾充入，与战南阙下。太子舍人成济问充曰：“事急矣，当云何？”充曰：“司马公畜养汝等，正为今日。今日之事，无所问也！”济即抽戈前刺髦，殒于车下。昭闻之，大惊，自投于地。太傅孚奔往，枕其股而哭甚哀，曰：“杀陛下者，臣之罪也！”

昭入殿中，召群臣会议。尚书仆射陈泰不至，昭使其舅尚书荀觊召之。泰曰：“论者以泰方舅，今舅不如泰也。”子弟逼之，乃入，见昭，悲恸，昭亦对之泣曰：“玄伯，卿何以处我？”泰曰：“独有斩贾充，少可以谢天下耳！”昭久之曰：“更思其次。”泰曰：“泰言惟有进于此者，不知其次。”昭乃不复言。以太后令，罪状髦，废为庶人，葬以民礼。收王经及其家属付廷尉。经谢其母，母笑曰：“人谁不死，正恐不得其所；以此并命，何恨之有！”及就诛，故吏向雄哭之，哀恸一市。王沉以功封安平侯。太傅孚等请以王礼葬髦，许之。昭言成济大逆不道，夷三族。

纲　六月，魏主奂立。

目　奂，燕王宇之子也。本名璜，封常道乡公，司马昭迎立之，更名奂，年十五矣。

纲　辛巳，四年，冬，以董厥、诸葛瞻为将军，共平尚书事，樊建为尚书令。

目　时中常侍黄皓用事，厥、瞻皆不能矫正，士大夫多附之，唯建不与皓往来。秘书令郤正久在内职，与皓比屋，周旋三十余年，澹然自守，以书自娱，既不为皓所爱，亦不为所憎，故官不过六百石，而亦不罹其祸。

纲　壬午，五年，冬十月，姜维伐魏洮阳，不克。

纲　魏司马昭杀中散大夫嵇康。

目　康文辞壮丽，好言老、庄而尚奇任侠，与阮籍、籍兄子咸、山涛、向秀、王戎、刘伶相友善，号“竹林七贤”。皆崇尚虚无，轻蔑礼法，纵酒昏酣，遗落世事。

籍为步兵校尉，其母卒，方与人围棋，对者求止，籍留与决睹。既而饮酒二斗，举声一号，吐血数升，毁瘠骨立。居丧，饮酒无异平日。司隶何曾面质籍于司马昭座曰：“卿纵情背礼，败俗之人，不可长也！”因谓昭曰：“公方以孝治天下，而听籍以重哀饮酒食肉于公座，何以训人！宜摈之四裔，无令污染华夏。”昭爱籍才，常拥护之。

咸素幸姑婢；姑将婢去，咸方对客，遽借客马追之，累骑而还。

伶尤嗜酒，常乘鹿车，携一壶酒，使人荷锸随之，曰：“死便埋我。”当时士大夫皆以为贤，争慕效之，谓之放达。

钟会闻康名，造之，康箕踞而锻，不为之礼。会将去，康曰：“何所闻而来，何所见而去？”会曰：“闻所闻而来，见所见而去！”遂深衔之。

涛为吏部郎，举康自代；康与涛书，自说不堪流俗，而非薄汤、武。昭闻而怒之。康与东平吕安亲善，安兄巽诬安不孝，康为证其不然。会因谮“康尝欲助毋丘俭，与安皆有盛名于世，而言论放荡，害时乱教，宜因此除之”。昭遂杀安及康。康尝诣隐者孙登，登曰：“子才多识寡，难乎免于今之世矣！”

纲　魏以钟会都督关中军事。

目　魏司马昭患姜维数北伐，欲大举伐汉，朝臣多以为不可，独钟会劝之。昭谕众曰：“自定寿春以来，息役六年，治兵缮甲以拟二虏。今吴地广大而下湿，攻之用力差难，不如先定巴、蜀；三年之后，因顺流之势，水陆并进，此灭虢取虞之势也。今绊姜维于沓中，使不得东顾，直指骆谷，出其空虚之地以袭汉中，以刘禅之暗，而边城外破，士女内震，其亡可知也。”乃以会为镇西将军，督关中。邓艾以蜀未有衅，屡陈异议；昭使人谕之，艾乃奉命。

姜维表遣左、右车骑张翼、廖化，督诸军分护阳安关口及阴平之桥头，以防未然。黄皓信巫鬼，谓敌终不自致，启帝寝其事，群臣莫知。

纲　癸未，炎兴元年，秋，魏遣邓艾、钟会将兵入寇，关口守将傅佥死之，姜维战败，还守剑阁。

目　魏遣邓艾督三万余人自狄道、甘松、沓中以缀姜维。雍州刺史诸葛绪督三万余人自祁山趣武街桥头，绝维归路。钟会统十万余众，分从斜谷、骆谷、子午谷趣汉中。以卫瓘持节监军事，行镇西军司。

会过幽州刺史王戎，问计。戎曰：“道家有言，‘为而不恃’。非成功难，保之难也。”或以问参相国军事刘寔曰：“钟、邓其平蜀乎？”寔曰：“破蜀必矣，而皆不还。”客问其故，寔笑而不答。

八月，军发洛阳，汉人遣廖化为姜维继援，张翼、董厥诣阳安关口为诸围外助。敕诸围不得战，退保汉、乐二城。会平行至汉中，使兵围二城，径趣阳安口。使护军胡烈为先锋，攻关口；守将傅佥拒守，其下蒋舒率众迎降，烈乘虚袭城，佥格斗而死。会遂长驱而前。

维闻会已入汉中，引兵还，艾遣兵追蹑于疆川口，大战，维败走。还至阴平，遇化、翼、厥等，合兵守剑阁以拒会。

纲　冬十月，魏司马昭始称相国、晋公，受九锡。

纲　卫将军诸葛瞻及邓艾战于绵竹，败绩，及其子尚皆死之。

目　邓艾进至阴平，欲与诸葛绪自江油趋成都；绪以西行非本诏，遂引兵与钟会合。会欲专军势，密白绪畏懦不进，槛车征还，军悉属会。姜维列营守险，会攻之不能克，粮道险远，军食乏，欲引还。艾上言：“贼已摧折，宜遂乘之。”遂自阴平行无人之地七百余里，凿山通道，造作桥阁。山高谷深，又粮运将匮，濒于危殆，艾以毡自裹，推转而下。将士皆攀木缘崖，鱼贯而进。先登至江油，守将马邈降。诸葛瞻督诸军拒艾，至涪不进。尚书郎黄崇屡劝瞻速行据险，无令敌得入平地，瞻不从。艾遂长驱而前，瞻退往绵竹。艾以书诱瞻曰：“若降者，表为琅邪王。”瞻斩其使，列陈以待。艾大破之，斩瞻及崇。瞻子尚曰：“父子荷国重恩，不早斩黄皓，使败国殄民，用生何为！”策马冒陈而死。

纲　邓艾至成都，帝出降，皇子北地王谌死之，汉亡。

目　汉人不意魏兵卒至，不为城守调度；闻艾已入平地，帝使群臣会议，或劝奔吴，或劝入南中。谯周以为：“自古无寄他国为天子者，魏能并吴，吴不能并魏。等为称臣，为小孰与为大，再辱何与一辱！若欲奔南，当早为计；今大敌已近，群心无可保者，恐发道之日，其变不测。”乃遣使奉玺绶，诣艾降。北地王谌怒曰：“若理穷力屈，祸败将及，便当父子君臣背城一战，同死社稷，以见先帝可也，奈何降乎！”帝不听。谌哭于昭烈之庙，先杀妻子，而后自杀。帝别敕姜维使降。艾至成都城北，帝率群臣面缚舆榇，诣军门降。艾收黄皓，将杀之，皓赂左右以免。维等得敕，诣会降。

右后汉二帝共四十三年。合两汉二十六帝，共四百六十九年。

纲　甲申，春正月，魏以槛车征邓艾。钟会谋反，伏诛。监军卫瓘袭艾，杀之。

目　邓艾在成都，颇自矜伐，以书言于晋公昭曰：“兵有先声而后实者，今因平蜀之势以乘吴，吴必震恐，席卷之时也。然大举之后，将士疲劳，不可便用，宜留陇右及蜀兵煮盐兴冶，并作舟船，豫为顺流之事。且王刘禅以显归命之宠，如此则吴人畏威怀德，望风而从矣！”昭使卫瓘喻艾：“事当须报，不宜辄行。”艾曰：“春秋之义，‘大夫出疆，有可以安社稷、利国家者，专之可也’。今吴人未宾，势与蜀连，不可拘常，以失事机。艾虽无古人之节，终不自嫌以损国家计也！”

钟会有异志，姜维知之，欲构成扰乱，乃说会曰：“君自淮南已来，算无遗策，今复定蜀，威德振世，欲以此安归乎！何不法陶朱公泛舟绝迹，全功保身邪！”会曰：“君言远矣，我不能行。”维曰：“其他则君智力之所能，无烦于老夫矣。”由是情好欢甚。因艾承制专事，乃与瓘密白艾有反状。诏以槛车征艾。昭恐艾不从命，敕会进军成都。会遣瓘先至成都收艾。瓘夜至成都，平旦，开门，瓘乘使者车径入；艾卧未起，遂执艾父子，置之于槛车。会至成都，送艾赴京师。

会所惮惟艾，艾既就擒，遂决意谋反。会郭太后卒，会乃悉召诸将，为太后发哀，称遗诏，使起兵废司马昭。

维欲使会尽杀北来诸将，己因杀会，复立故汉帝。会护军胡烈绐言会欲尽坑外兵，一夜，转相告，皆遍。诸军鼓噪，争先赴城，斩会及维，死丧狼藉。瓘分部诸将，数日乃定。

艾本营将士，追出艾于槛车，迎还。瓘自以与会共陷艾，恐其为变，乃遣护军田续袭艾父子于绵竹西，斩之。艾之入江油也，续不进，艾欲斩续，既而舍之。及是，瓘谓曰：“可以报江油之辱矣。”镇西长史杜预言于众曰：“伯玉其不免乎！身为名士，位望已高，既无德音，又不御下以正，将何以堪其责乎！”瓘闻之，不候驾而谢预。艾余子在洛阳者悉被诛。

会功曹向雄收葬会尸，昭召而责之曰：“往者王经之死，卿哭于东市而我不问。今会为叛逆，又辄收葬；若复相容，其如王法何！”雄曰：“昔先王掩骼埋胔，仁流朽骨，当时岂卜其功罪而后收葬哉！今王诛既加，于法已备，雄感义收葬，教亦无阙。法立于上，教弘于下，以此训物，不亦可乎！”昭悦，与宴谈而遣之。

会之伐汉也，辛宪英谓其夫之从子羊祜曰：“会在事纵恣，非持久处下之道，吾畏其有他志也。”会请其子琇为参军，宪英忧曰：“他日吾为国忧，今日难至吾家矣。”琇固辞，不听。宪英谓曰：“行矣，戒之，军旅之间，可以济者，其惟仁恕乎！”琇竟以全归。诏以琇尝谏会反，赐爵关内侯。

纲　三月，魏晋公昭进爵为王。

目　太尉王祥、司徒何曾、司空荀觊共诣晋王，觊谓祥曰：“相王尊重，何侯与朝臣皆已尽敬，今日便当相率而拜，无疑也。”祥曰：“王、公、相去一阶而已，安有天子三公可辄拜人者！君子爱人以礼，我不为也。”及入，觊拜而祥独长揖。昭谓祥曰：“今日然后知君见顾之重也！”

纲　魏封故汉帝禅为安乐公。

目　禅举家迁洛阳，大臣无从行者，惟秘书令郤正及殿中督张通舍妻子单身从行。正相导宜适，举动无阙，禅乃慨然叹息，恨知正之晚。

魏封禅为安乐公，他日与宴，为之作蜀技，旁人皆感怆，而禅喜笑自若。昭谓贾充曰：“人之无情，乃至于是；虽使诸葛亮在，不能辅之久全，况姜维邪！”他日，问禅曰：“颇思蜀否？”禅曰：“此间乐，不思蜀也。”正闻之，谓曰：“若王复问，宜泣而答曰：‘先人坟墓，远在岷、蜀，乃心西悲，无日不思。’因闭其目。”会昭复问，禅对如前，昭曰：“何乃似郤正语邪！”禅惊视曰：“诚如尊命。”左右皆笑之。

纲　秋七月，吴主休殂，乌程侯皓立。

纲　八月，魏晋王昭以其子中抚军炎为副相国，冬十月，立为晋世子。

目　初，晋王昭娶王肃之女，生炎及攸，以攸继景王后。攸性孝友，多材艺，清和平尤，名过于炎，昭爱之，常曰：“天下者，景王之天下也，吾百年后，大业宜归攸。”炎立发委地，手垂过膝；羊绣又教以宜察时政所宜损益，豫记以备访问。昭欲以攸为世子，山涛曰：“废长立少，违礼不祥。”贾充、何曾、裴秀曰：“中抚军聪明神武，有超世之才，人望既茂，天表如此，固非人臣之相也。”乃立炎为世子。
```